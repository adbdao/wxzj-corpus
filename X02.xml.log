<file>
<pb n="1"/>
﻿<book id="2">x02.論集部、密經儀軌部</book>
<article id="n57">十二禮</article>

No. 57
<sarticle>十二禮（禪那啒多三藏別譯龍樹菩薩讚禮阿彌陀佛文）</sarticle>

至心歸命禮西方阿彌陀佛。
 稽首天人所恭敬  阿彌陀仙兩足尊 
 在彼微妙安樂國  無量佛子眾圍繞 
願共諸眾生往生安樂國。
 金色身淨如山王  奢摩佗行如象步 
 兩目淨若青蓮華  故我頂禮彌陀佛 
願共諸眾生往生安樂國。
 面善圓淨如滿月  威光猶如千日月 
 聲如天鼓俱翅羅  故我頂禮彌陀佛 
願共諸眾生往生安樂國。
 觀音頂戴冠中住  種種妙相寶莊嚴 
 能伏外道魔憍慢  故我頂禮彌陀佛 
願共諸眾生往生安樂國。
 無比無垢廣清淨  眾德皎潔如虗空 
 所作利益得自在  故我頂禮彌陀佛 
願共諸眾生往生安樂國。
 十方名聞菩薩眾  無量諸魔常讚歎 
 為諸眾生願力住  故我頂禮彌陀佛 
願共諸眾生往生安樂國。
 金底寶間池生華  善根所成妙高座 
 於彼座上如山王  故我頂禮彌陀佛 
願共諸眾生往生安樂國。
 十方所來諸佛子  顯現神通至安樂 
 瞻仰尊顏常恭敬  故我頂禮彌陀佛 
願共諸眾生往生安樂國。
 諸有無常無我等  亦如水月電影露 
 為眾說法無名字  故我頂禮彌陀佛 
願共諸眾生往生安樂國。
 彼尊無量方便境  無有諸趣惡知識 
 往生不退至菩提  故我頂禮彌陀佛 
願共諸眾生往生安樂國。
 彼尊佛剎無惡名  亦無女人惡道怖 
 眾人至心敬彼尊  故我頂禮彌陀佛 
願共諸眾生往生安樂國。
 我說彼尊功德事  眾善無邊如海水 
 所獲善根清淨者  迴施眾生生彼國 
願共諸眾生往生安樂國。

校異
（此十二禮文出在迦才淨土論今刻依之又往生禮讚中夜偈亦用此文但每偈首有南無至心歸命禮
西方阿彌陀佛十三字又每偈彌陀佛竝作彌陀尊（集諸經禮懺儀第三及往生要集上所引亦作彌陀佛）又第七偈妙高座作妙臺
座又第十第十一兩偈前後易位此為異耳）。

<article id="n181">大聖妙吉祥菩薩最勝威德祕密八字陀羅尼修行念誦儀軌次第法</article>

No. 181
<sarticle>大聖妙吉祥菩薩最勝威德祕密八
字陀羅尼修行念誦儀軌次第法</sarticle>

我今依真言次第法門說行人先當從阿闍梨得受
灌頂及親傳受已乃再入持明悉地灌頂具足慈悲
行無緣慈怜愍一切苦厄有情作此念誦誓當⿰禾攵挍
一切恐怖厄難眾生若眾生苦厄難時隨其處或香
塗或撚粉作壇若常念者應須精室如法建立道場
一切如前法行人先興八種心方可持法第一慈悲
心二無垢心三無我所心四無勝附心五有平等心
六無怨害心七有哀愍心八無貪利心如是之人萬
<pb n="2"/>
可傳受如是等堪同作法若非此者惟應自作令法
得成若遍數未終不得中間輙共人語使有間斷即
法失驗未作法時先當明告若自作念誦亦勿間斷
行者若入道場時應[虔-文+ㄆ]誠作禮即金剛合掌至心想
於十方諸佛及文殊大聖無量菩薩金剛密迹一切
賢聖等前一一自身而禮聖眾普禮一切佛菩薩金
剛等真言曰。
唵（一）薩嚩（轉舌）怛佗（引）蘗多（二）迦耶嚩訖唧（二合）多（三）嚩
（無撥反）折羅（二合）鉢羅（二合）梅（輕呼）（四）曼祖室利（二合）嚩嗓那（二合）
南（五）迦嚕弭
又心密明曰。
唵（引）嚩日囉（二合）微（微一反）多
 先合金剛掌  十度外相交  五輪皆委地 
 至誠恭敬禮  復以長跪坐  合掌似合蓮 
 觀身如水精  吽字如三處  想成五智杵 
 所謂內金剛  而為不壞體  然處誠奉請 
 一切諸聖尊  誦是四句偈 
 稽首無上法醫王  難教能救慈悲主 
 我今歸命恭敬請  唯願速來降道場 
 如是三重請  作前啟白言  二手蓮華合 
 復誦淨三業  令身器清淨  用加持五處 
 額兩肩心喉  念彼真言曰 
唵（引）娑嚩（二合）婆（去）縛戍駄（引）薩嚩達磨娑嚩（二合）戍度
𤚥（引）
 已淨三業竟  結佛三昧耶  定慧合蓮掌 
 開合二火峯  二風屈上節  二空捻風根 
 與印當額前  諦觀一切佛  一一分明見 
 住在虗空中  念彼真言曰 
 佛部三昧耶 
 定慧內合拳  二空皆並竪  諦觀一切佛 
 由如對目前  隨念召請尊  雙拳而並召 
真言曰。
唵（引）（一）爾（慈以反）曩匿（而翼反）迦（半音）娑嚩（二合）賀（引）（三遍或七遍）
 復結蓮華部  祕密三昧耶  印相亦如前 
 左入右舒出  三誦三召請  安右而散之 
 念彼真言曰 
唵（引）（一）阿（引）（一）嚧力迦（半音）娑嚩（二合）賀
 復次金剛部  微妙三昧契  前契改空輪 
 右入左竪招  專心存念尊  念彼真言曰 
唵（引）（一）縛日羅（二合）地力（二合）迦（半音）（呼）娑嚩（二合）賀
 佛部印安額  蓮華右耳邊  金剛左耳邊 
 同於頂上散 
 復次被甲契  檀慧及戒方  相叉內入掌 
 忍願頭相合  進力曲如鉤  外附二火後 
 禪智並直竪  由如嚩折羅  念加身五處 
 額右肩并左  心喉散頂門  念彼真言曰 
唵（引）斫羯羅（二合）韈（轉舌）（呼）㗚底（二合）鉢羅（二合）賒弭多（引）羅
捺羅（引）（二合）羅（引）捺羅（二合）婆（去）娑摩（二合）捺（倉[打-丁+辛]反）路（引）慧
抳（二合）娑路乞叉（二合）洛乞娑（二合）鋡吽發吒娑嚩（二合）訶
次說金剛地界橛印。
 定手方願度  雙入戒忍門  方祕絞戒後 
 入於檀戒間  願絞入忍進  檀慧與進力 
 禪智各相合  三旋下丁之  即念真言曰 
唵（引）枳里枳里嚩日羅（二合）嚩曰里（二合）步𠷈滿（二合）駄滿
駄吽（引）發吒
復說金剛墻界印。
 準前地界印  𢷡開禪智竪  右旋如墻院 
 隨誦而轉之  心想金剛墻  念彼真言曰 
唵（引）薩羅薩羅嚩日羅（二合）鉢羅（二合）迦羅（引）吽發吒
 復次虗空藏  十度外相交  進力𨄬如寶 
 想成妙樓閣  上有大蓮華  諦心觀本尊 
 住於寶帳中  周匝幢幡蓋  天衣香雲海 
 遍滿於虗空  眷屬中圍繞  誦是真言曰 
<pb n="3"/>
唵（引）誐誐曩三婆（去）（引）嚩嚩（無撥反）曰囉（二合）斛（引）
 次結車輅印  定慧仰相叉  以右押於左 
 禪智捻進力  最下弟一文  旋轉送向前 
 想成寶車輅  念彼真言曰 
唵（引）觀魯都魯吽（引）
三遍或七遍。
 想尊乘車輅  徐來降道場  住於虗空中 
 待請而來入  不違本誓願  念彼真言曰 
曩莫悉底哩野（四合）地尾（二合）迦（引）南怛佗（引）蘖跢南（引）（一）
唵（引）嚩折朗（二合）祇你也（二合）（引）阿（引）揭羅灑（二合）野娑嚩
（二合）（引）賀（引）
 由此真言力  及結契相應  能召於本尊 
 并及餘眷屬  降臨道場所  施願與行人 
 欲結車輅時  先當淨道路  二手捧香爐 
 念修祕密句  淨治虗中路  後乃請聖尊 
 想香至彼宮  念彼真言曰 
唵（引）素悉地揭哩入嚩（二合）理哆難多慕（引）羅多（去）曳
入嚩（二合）攞滿他滿他賀喃吽發吒
 若作此妙法  其空中關籥  悉皆自開解 
 亦成辟除障  乃至清淨等  乃成驚覺尊 
 眷屬并親近  次先作奉請  印契誦後明 
 召集諸聖賢  入曼荼羅內  請召真言曰 
 或三或七遍  召請入道場  慇懃陳所請 
 復請妙吉祥  密迹金剛主  定慧合蓮掌 
 二火絞水輪  峯端捻甲背  二風屈相跓 
 二空並竪之  風模押空峯  誦密言三召 
曩莫三曼多沒駄（引）南（上）（引）係係俱摩羅迦尾目訖底
（丁以反）鉢佗悉體（二合）（地以反）多娑麼（二合）羅娑麼（二合）羅鉢羅
（二合）底枳然（二合）娑嚩（二合）賀
 復次部明王  辟除諸障者  定慧合蓮掌 
 水風並下垂  俱入滿月間  空並離風節 
 當心誦明句  七遍舉額齊  左轉為辟除 
 右旋成結界  一切作障者  駈散無有礙 
 威光如劫火  忿怒大恐怖  三面現六臂 
 操持越棒瓶  蓮華及數珠 
唵（引）（一）度曩度曩（二）麼佗麼佗（三）訶曩訶曩（四）賀野儗
里（二合）縛（無可反）吽發吒（半音）
又心明曰。
唵（引）（一）阿（引）密㗚（二合）覩納婆（二合）縛𤙖（引）發吒（半音）（呼）
 由是真言故  及以印加持  能令諸障除 
 行人小施功  速獲得成就 
 復次結上界  金剛網羅契  如前墻印相 
 開空捻風根  頂平上覆安  令密加七遍 
 隨誦右旋轉  三匝應舞儀  散分向下垂 
 想納彌覆界  墻外至於地  一切不能穿 
 觀成如金剛  念彼真言曰 
唵（引）（一）尾娑普（二合）羅捺羅（二合）乞叉（二合）嚩折羅（二合）半惹羅
𤙖（引）發吒（半音）
 復次火院印  密縫焰暉光  周匝網外圍 
 赫奕劫火熾  如風右旋達  怖畏諸惡魔 
 一切設都嚕  無能為惱害  行人堅住觀 
念彼真言曰。
唵（引）（一）阿三莾儗你訶囉𤙖（引）發吒（半音）（呼）
 三遍或七遍  諦想作加持  觀中光焰暉 
 動然焰輝赫  令法無不成  復明獻閼伽 
 定慧並仰開  地水火合峯  風屈如商佉 
 二空捻風下  想成眾寶池  清徹底金砂 
 念彼真言曰 
曩莫三曼多勃（上）駄（引）南（引）誐誐曩三摩（引）三摩（上）
娑縛（二合）賀
 三遍或七遍  心想寶池中  蓮華莟萏開 
 遍浴諸聖眾  先浴本尊足  次浴諸賢聖 
 又浴眾聖天  令我根塵淨  復次師子座 
<pb n="4"/>
 其契如後明  定慧地水交  相叉入掌內 
 二火合峯竪  風屈捻二空  空並仰前出 
 由如師子勢  想上有蓮華  念彼真言曰 
唵（引）阿佐攞尾羅野𤙖（引）
 次陳普供養  十度金剛合  二風如寶形 
 塗香華食燈  運想如雲海  幢幡眾妓樂 
 華蓋妙天衣  流散遍虗空  供養增福聚 
 食是真言句  而以獻諸尊  供養真言曰 
曩莫三曼多（引）勃駄（引）南（引）唵（引）薩羅縛（二合）佗（引）欠
溫娜蘖（二合）帝娑頗（二合）羅𠰘𤚥誐誐曩釰娑縛（二合）（引）訶
 由是供養故  當獲無等利  能成眾事業 
 資糧從是生  復次明讚嘆  不解前印契 
 改寶而交合  梵音誦讚言  令眾聖歡喜 
 念是密言曰 
唵縛日羅（二合）底（丁以反）乞儭拏（二合）摩訶（引）夜（引）曩（一）縛
日羅（二合）勾（引）舍摩賀（引）庾駄（引）（二）曼祖（引）唎野（二合）（三）
　室利（二合）（引）縛日羅（二合）儼鼻（引）唎野（二合）（三）縛日羅（二合）沒
弟曩謨（引）率都（二合）帝（引）（四）
又復有漢語大讚。
 歸命密迹主  摧伏諸魔者  童真法王子 
 具普賢眾行  住是本有身  無始無終寂 
 妙用施諸願  降怨害三毒  改劫故修行 
 而於三界中  重說祕明教  為護有情類 
 設大方便門  極救諸含靈  令超生死輪 
 從凡入佛地  行者作是語  讚詠於本尊 
 至心誦三遍  令大聖歡喜  行人所求願 
 一切速圓滿  復次聖文殊  請召童子印 
 慧手結為拳  舒風如鉤狀  七遍而三召 
 即說真言曰 
曩莫（入）三曼多沒駄（引）南（引）阿羯羅灑（二合）野薩鑁（引）
矩嚕阿然（三）矩忙（引）羅寫（四）娑嚩（二合）賀
 復次計設尼  印相如後說  智慧羽為拳 
 火風相合竪  由同刀標相  念彼密言曰 
曩莫三曼多沒駄（引）南（上）（引）係係矩忙⿰口履計（引）（二）娜耶枳
攘（二合）難娑麼（二合）羅沙麼（二合）鉢囉（二合）底然（二合）娑嚩（二合）賀（引）
 復次尊右方  救護慧童子  左手金剛拳 
 端坐安腰側  右舒五輪直  當以掩其心 
 𢷡堅於空輪  念彼真言曰 
曩莫三曼多沒駄（引）南（上）（引）（一）係摩訶（引）摩訶（引）（二）娑麼
（二合）羅鉢羅（二合）底枳然（二合）娑縛（二合）賀
 烏波計室尼  智慧手為拳  而申火輪直 
 風屈指中節  如同戟標相  說彼真言曰 
曩莫三曼多沒駄（引）南（引）（上）（一）類娜夜枳攘（二合）難（二）係
矩忙⿰口履計（三）娑嚩（二合）訶
 復次光網尊  內眷屬童子  印契如後說 
 三昧手為拳  風輪舉如鉤  為攝諸含識 
 令住解脫地  即說真言曰 
曩莫三曼多沒駄（引）南（上）（引）係係矩忙羅忙耶蘖多娑
嚩（二合）婆（去）（引）嚩悉體（二合）（佗以反）哆娑嚩（二合）賀
 復次地慧幢  內眷之標幟  三昧手為拳 
 而舒地水輪  直竪加幢相  說是密言曰 
曩莫三曼多沒駄（引）南（上）（一）係娑麼（二合）羅（二）枳壤（二合）曩
計都（引）（<bz>〔一〕</bz>婆嚩（二合）賀（引）
 次復無垢光  矩忙囉密主  如前三昧手 
 舒上一切輪  悉皆徹屈之  如佛身光明 
 其焰徹暉照  稱念彼真言曰 
曩莫三曼多沒駄（引）南（一）（上）（引）係係矩忙（引）羅微質怛
囉（二合）蘖底矩忙（引）羅麼弩娑麼（二合）羅娑嚩（二合）賀（引）
 復不思儀慧  印相如後陳  定慧內相叉 
 一令為拳印  二風別屈舒  屈二節對之 
 令甲急相背  二空並直竪  名為拳教者 
 復說密言曰 
曩莫三曼多勃駄南（上）（引）（一）係係（引）緊旨（慈以反）羅拽徙
<pb n="5"/>
阿（去）（急呼）尾娑麼（二合）也儜曳娑嚩（二合）賀（引）
 爾時修行者  安住慈愍心  為一切有情 
 發大弘誓願  至誠起慇敬  觀想於本尊 
 金色放光明  乘師子王座  操持智慧釰 
 左執青蓮華  華臺立智杵  首髻八智尊 
 暉光遍十方  如對行人目  文殊根本契 
 從師密授之  次當取念珠  盤在於掌內 
 定慧合蓮相  當口用加持  祕密珠明曰 
唵（引）吠嚧左曩麼攞娑嚩（二合）賀（引）
 加持七遍已  千轉三易珠  空地對捻珠 
 隨誦移三匝  誦八字明句  一千或一萬 
 字字分明呼  端坐諦觀之  念念勿間斷 
 數終住觀智  并三摩地門  在於滿月中 
 布字為種智  或作大日觀  圓輝亦復然 
 所有諸功德  施一切眾生  皆得成佛道 
 復說差別事  三時或四時  無令有退轉 
 若為息災故  定夜以之初  若求福智門 
 後夜而起首  降伏日正午  愛敬欲眠時 
 鉤召亦同前  念訖還珠契  亦同悉地法 
 本尊數終已  依前念內眷  八尊如舊次 
 讚歎奉香華  閼伽再奉獻  發願并勸請 
 解界用火院  發遣奉送之  三部再護身 
 被甲如初作  焰曼德作衛  大刀觸加持 
 禮拜眾聖賢  隨意經行出  若住山林中 
 頭陀居曠野  王難遭枷獄  橫事恐怖時 
 疾病鬼神殃  暗夜行怖懼  修道被魔嬈 
 鬪諍家不和  諸毒欲來傷  如前多種難 
 常持八祕明  無惡不殄除  印契差別門 
 要當師密受  若在曼荼羅  正對尊前恣 
 頻申動支節  噓吹大捶頭  穢嗌噴鳴聲 
 涕唾及咳嗽  如是之等事  制之勿憍慢 
 大教阿闍梨  深行巧慧者  欲求大悉地 
 應須頻護摩  每滿三洛叉  一度火供養 
 若得三相現  暖煙及光明  釰中發大聲 
 梵音師子吼  雷鳴微妙響  鐘鼓雅歌聲 
 種種說法音  行人得悉地  護摩如教法 
 微細明解之  小分不相應  眾惡皆來集 
 三俱眠數滿  常得見文殊  心通解脫門 
 智慧不可測  世出世間願  所求皆滿足 

文殊八字儀軌

長慶四年八月三十日東塔院青龍寺沙門義雲
法金剛與中天三藏菩提仙同譯筆結偈潤文僧
義雲寫勘終記之耳。

<article id="n182">正了知王藥叉眷屬法</article>

No. 182
<sarticle>正了知王藥叉眷屬法</sarticle>

三藏法師義淨奉制　譯
僧慎爾耶此云正了知此正了知王有二十八藥叉
大將佛告阿難陀言此二十八部藥叉現大自在神
通威德能於十方世界覆護一切眾生為除衰患厄
難之事有四藥叉大將住在東面擁護東方所有眾
生令離憂苦其名曰。
地嘌伽（長大）蘇泥怛羅（妙目）晡𠷈拏（圓滿）却畢羅（黃色）唱已說
所求事（下准此）。
阿難陀有四藥叉大將住在南面擁護南方所有眾
生令離憂苦其名曰。
僧訶（師子）鄔波僧訶（小師子）商企羅（螺）旃憚那（栴檀）
復阿難陀有四藥叉大將住在西面擁護西方所有
<pb n="6"/>
眾生令離憂苦其名曰。
𠿒里（師子）⿰日歇里雞舍（師子髮）鉢喇部（自在）氷伽羅（青色）
復阿難陀有四藥叉大將住在北面擁護北方所有
眾生令離憂苦其名曰。
違喇拏（能持）違喇難陀（持喜）嗢猶伽波羅（勇進勤護）吠率奴（天名）
復阿難陀有四藥叉大將各住四維擁護四維所有
眾生令離憂苦其名曰。
半支迦（有五）般遮羅健荼（五處）娑跢祇利（平山）䤈摩䟦多（雪山）
復次阿難陀有四藥叉大將住在地上擁護所有地
居眾生令離憂苦其名曰。
部摩（地）蘇部摩（妙地）哥羅（黑）鄔波哥羅（小黑）
復次阿難陀有四藥叉大將住在空中擁護所有空
居眾生令離憂苦其名曰。
蘇利耶（日神）蘇摩（月神）惡祁尼（火神）婆庾（風神）
佛言此鎮護法如說唱其名號守護八方上下利安
一切眾生其藥叉利生相無量無邊略說少分佛說
此法已若召請之時名字之終加速來句不越本誓
必垂來影印尋之。

正了知王藥叉眷屬法

孔⿱少隹明王經云蘇師奴藥叉住那羯羅國（已上
師曰蘇師奴此云正了知亦云妙了知（云云）。

<article id="n183">二十八夜叉大軍王名號</article>

No. 183
<sarticle>二十八夜叉大軍王名號</sarticle>

三藏法師僧伽婆羅譯抄之
佛告阿難汝當受持二十八夜叉大軍王名守護十
方國土阿難有四夜叉大軍主住在東方常守護東
方其名如是。
地珂（梁言長）修涅多羅（梁言善眼）分那柯（梁言滿）迦毗羅（梁言青色）
阿難南方復有四夜叉住在南方常守護南方其名
如是。
僧伽（梁言師子）優婆僧伽（梁言師子子）償起羅（梁言螺）旃陀那（梁言
栴檀）
阿難西方復有四夜叉住在西方守護西方其名如
是。
訶利（梁言師子）訶利枳舍（梁言師子髮）波羅赴（梁言自在）冰伽羅（梁言
蒼色）
阿難北方復有四夜叉住在北方常守護北方其名
如是。
陀羅那（梁言持）陀羅難陀（梁言歡喜）[鬱-山+止]庾伽波羅（梁言勤守）別他
那（梁言圍）
阿難四維有四夜叉住在四維常守護四維其名如
是。
般止柯遮（梁言五）般遮羅旃陀（梁言五可畏）莎多祁梨（梁言七山
主）⿰酉盖遮波多（梁言雪山主）
阿難下方有四夜叉大軍主住在下方常守護下方
其名如是。
部摩（梁言地）修部摩（梁言善地）柯羅（梁言黑）優波柯羅（梁言小黑）
阿難上方有四夜叉大軍主住在上方常守護上方
其名如是。
蘇摩（梁言月）修利（梁言日）惡祁尼（梁言火）婆牖（梁言風）
佛為阿難說二十八部夜叉大軍主大威神利益相
已此法名為鎮護國法。

二十八夜叉大軍王名號

<article id="n184">二十八藥叉大將名號</article>

<pb n="7"/>
No. 184
<sarticle>二十八藥叉大將名號</sarticle>

不空譯抄之
東方四藥叉名
你你逸反伽去（一）蘇寗怛落二合（二）布羅拏迦（三）劫比攞（四）

南方四藥叉名
僧思孕反賀（一）𢞬跛僧賀（二）餉企攞（三）難上那（四）

西方四藥叉名
賀落（一）賀哩計爍（二）鉢羅二合僕（三）氷伽羅（四）

北方四藥叉名
駄羅拏（一）駄羅難弩（二）嗢你庾二合業播路（三）尾瑟弩

（四）
四維藥叉名
半止脚（一）半者攞巘拏（二）娑跢儗哩（三）彥麼嚩多（四）

地四藥叉名
步莫（一）蘇上步莫（二）迦引落（三）𢞬波迦引羅（四）

空四藥叉名
素哩野二合（一）素謨（二）阿儗𩕳二合（三）嚩引庾（四）

具如本經文略抄之。
師曰護摩壇唱禮之時可唱此二十八部藥叉之
名（云云）。
或人云半之迦是正了知也（云云）是極謬也正了
知與半只迦是遙異也全不可云同故最勝王經
正了知之外列半之迦故知是應別藥叉（云云）是
極僻事也。
久安五年五月二十日朝移點校勘了
比丘彌伊記之

<article id="n185">權現金色迦那婆底九目天法</article>

No. 185
<sarticle>權現金色迦那婆底九目天法</sarticle>

三藏菩提留支　譯
先欲作是法者彼像不刻作之若鑄印白𨭛銅栴檀
及栢松等若奉造時一日一夜莫越過高三寸五寸
七寸若畫綵色勿用皮膠須用香汁及有汁木其金
色身正立有三頭各面上三目合成九目其鼻廔至
齊頸遶虫皮有四臂左上手把歡喜丸右上手把蘿
蔔根次左右手作根本印著白衣脚踏金山復次造
時莫令雜人見燒名香清淨不食五辛刻像了於淨
室中安置其壇方圓縱廣一肘半高一指以黃土塗
若不敢之作木壇彼像向西方師向於東方置二寶
瓶立時菜華燒名香若無名香燒青木并沉水香室
等供物⿰飠隨餅乳粥歡喜團蘇蜜蘿蔔根煎餅菓子種
種供養每日三時奉供若呪師白衣著皆駈使并淨衣
不淨者不用供養以人口莫火吹以扇不信人死亡
事產生家人奴婢諸女人假名僧沙彌弟子莫近觸
淨薦莚桶𣏐其資具清淨真言師於一切眾生起大
慈悲心內外清淨以茅草為座順諸住所是法然即
誦金色迦那婆底權現九目天根本大真言先二手
外縛二頭指三合真言曰。
曩謨卒覩底（一）迦吒迦吒（二）麼吒麼吒（三）起里（二合）舋
拏（二合）（四）舋拏（二合）舋拏（二合）（五）畔惹畔惹（六）曩謨卒都帝
（七）護嚕捺羅（八）跛惹曳（九）娑嚩（二合）賀（十）阿部多（十一）泯
<pb n="8"/>
拏乞懺（二合）質多（十二）曷𠰘（引）娑麼誐磋底（丁以反）（十三）諾乞
使（二合）曩（十六）鉢曩鉢羅（二合）句跛野（引）⿰方耳（引）（十七）矩嚕矩嚕
（十八）祖嚕祖嚕（十九）謨嚕謨嚕（二十）曩謨曩謨（二十一）娑嚩（二合）
賀唵娑羅吽娑嚩（二合）賀
以是真言誦三時每時一百八遍三日三夜亦七日
七夜奉供即權現迦那婆底九目天王如影隨形順
真言師心駈使示善惡又上品持我者我為人中王
中品持我者我為王師下品持我者福貴無窮已凡
一切善惡事所求願必無不果遂。

安元二年五月二十七日於法住寺法華堂僧坊
依　院宣法橋增運令書進給以御本書之了
心惠記之

<article id="n188">祕密要術法</article>

No. 188
<sarticle>祕密要術法</sarticle>

三藏阿謨伽詔譯
二手普通合掌當胸間真言曰。
<img n="sd-gif/DA/SD-DA74.png"/><rubynote t="【圖】"/>是神呪不可思議不過七返一切所求願皆悉決
定圓滿復斷元品無明階妙覺位凡諸佛菩薩種種
神呪法持者悉地不成就類修行此法者彼一切悉
地速疾成就獲得復次說畫作像并曼荼羅法建立
三重內院愛王其形四面有每面五目所謂額一目
左右本目下各一目首戴寶冠髮如火焰身色白色
少青色有四臂左一手持弓上空右一手持箭當胸
間令為射七星相也左二手令取彼右二手持白蓮
華打彼勢也有四足左二足上置右二足下垂踏入
蓮華凡坐白蓮華住日輪彼座下有四面師子四足
下各蹈蛇其師子從口雨如意寶珠逆上次中院兩
頭染愛菩薩其形兩頭左白右赤有四臂左右一手
作刀印次左右作持三𦙶鉾坐赤蓮華住日輪是名
東方為眾復有萬愛菩薩其形三面三目柔軟白肉
色合掌坐白蓮華住日輪是南方為眾復有萬愛菩
薩其形一面赤黑色持弓箭坐黃蓮住日輪是名西
方為眾復有萬德菩薩其形如吉祥天女左右持髑
髏坐紫蓮華住日輪是名北方為眾大天王有四角
所謂東南角提頭賴吒天王其形青色有三面如藥
叉王身著甲冑有四臂左一手持鐸右一手持刀下
二手合掌乘青龍西南角毗盧勒叉天王其形赤色
有四面三目如藥叉王身如前有六臂左一手持刀
右鉾左二手持蛇右二手持棒下左右合掌垂乘赤
龍西北角毗盧博叉王其形白色一面著鎧三目四
臂每手持釰身如前乘白龍東北角毗沙門天王黑
色一面十臂如吽迦野法第三院四攝八供養菩薩
如常可畵作并得凡此法最後祕密法也不入室弟
子者努力努力不可傳授授必無法機不傳蒙災難
得大貧窮果報後世必墮阿鼻城由此任力師奉仕
必必可有受必可取下畵書是不得者二世無益也
次第作法如虗空藏法次第猶猶不可思儀法不生
疑心。

寫本主　傳領親玄
地藏院僧正聖快持本遍智院成僧正自筆座主
御書寫次被借渡之仍卒爾寫留也是<img n="sd-gif/A5/SD-A5FD.png"/><rubynote t="【圖】"/><img n="sd-gif/A4/SD-A458.png"/><rubynote t="【圖】"/>萬荼
羅紙形等有之據之書歟。
于時應永二十一九下旬
西谷老侶隆源

<article id="n190">阿迦陀密一印千類千轉三使者成就經法</article>

<pb n="9"/>
No. 190
<sarticle>阿迦陀密一印千類千轉三使者成
就經法</sarticle>

大興善寺三藏沙門大廣智不
空奉　詔譯
爾時觀世音菩薩在大眾會座中而起五體投地禮
佛雙足而白佛言我有一真言一印三使者真言廣
大成就之法願為利益安樂閻浮提諸善男子善女
人故唯願世尊哀愍聽許我今說之真言曰。
那謨羅怛那哆羅夜耶（二）那謨阿利耶婆嚧枳帝（三）
跢姪他（四）闍曳闍曳（二合）闍夜（五）婆醯你闍榆跢利（六）
迦囉迦羅摩羅摩羅者羅器拏器拏（八）薩婆羯磨䟦
羅拏你（九）迷婆底莎呵
誦此呪已惡業消滅誦至七遍五逆罪滅若滿千遍
已罪無不滅滿十萬遍面見觀音種種莊嚴者七日
之中初作法時唯得食乳糜蘇最後一日勿食十五
日夜佛前念誦無定限數見像搖出聲唱言善哉善
哉故光明照曜復以真珠寶物安呪師頂上即智成
驗面見觀音已得滿一切善願。
又於垂眠中夢見觀音種種莊嚴者一切善事成就
一切惡業消滅直轉讀者亦得滅罪。
次說一印亦利益眾生以一印三十二遍種種成辨
二手合二火背相合以二母指押二頭指為鈎以印
假使向虗空為天蓋境界向十方天上隨處成結界
向本尊為普供養作法為普禮後時為迴向又為發
遣若欲降伏惡人者作手印無二以嗔心誦一百八
遍一切外道所作滅。
若人患心病者加持黃土塗於心除差。
若人患頭病加持大黃二十一遍服之除愈。
若人患眼者加持杏子之油塗除差。
若人患腫者香末加持一百八遍塗除愈。
若人欲令遠去魔事加持苦木一百八遍其人遠去
次使者三印二十八部總攝左右手掌平向天上以
大指來去。
天上使者費迦邏亦名淨滿密語曰。
費迦邏翳醯𠰘娑嚩賀
二手合二地來去。
虗空使者大仙亦名嚩斯密語曰。
悉你也娑嚩賀
二手向虗空以二大指來去。
下地使者水火雷電自在亦名大羅惹密語曰。
唵闍曳闍曳娑嚩賀
此三種使者能滅三灾能滅三種執能滅生生世世
業障生生世世悉地成就。
又此三種使者無相爭力頓生頓滅轉鉢結縛木合
空鉢。
若人得滿呪功者乘空界為仙人召集天龍藥叉鬼
神等任心發遣尤法力也。

阿迦陀密一印千類千轉三使者成就經法一卷

久安五年七月六日辰時許奉受了
金剛佛子辨真

<article id="n191">七俱胝准提陀羅尼念誦儀軌</article>

No. 191
<sarticle>七俱胝准提陀羅尼念誦儀軌</sarticle>

不空三藏譯
若有修習此陀羅尼求成就者先須澡浴應着淨衣
嚴飾道場安置本尊隨力所辨其道場法應擇勝地
<pb n="10"/>
作四肘壇堀深三肘除去瓦礫惡土髮毛及骨炭
蟲蟻等以好淨土填滿築平堀無惡土即取舊填土
若有賸當知其地是大吉祥速疾成就取未到地瞿
摩夷以香水和淨好土為埿誦無能勝菩薩真言加
持二十一遍然後埿壇埿已後取五淨相和（五淨者瞿摩夷汁牛
尿酪乳蘇）以無能勝菩薩真言加持一百八遍右繞遍塗
其壇若於山石上建立或在樓閣或居船上一切賢
聖得道處但以五淨塗拭面向東坐結無能勝印按
地誦真言七遍加持壇中心又取諸藥七寶并五穀
各少分堀壇中心深一肘安諸藥及七寶復取舊土
填滿平治以右手按誦地天偈三遍驚覺地天神偈
曰。
 汝天親護者  於諸佛導師  修行殊勝行 
 淨地波羅蜜  如破魔軍眾  釋師子救世 
 我亦降伏魔  我畵曼荼羅  誦地天真言曰 
曩莫三漫多沒駄（引）南（引）畢哩（二合）體（佗以反）微曳（二合）娑
嚩（二合）（引）賀
誦偈加持已然後以檀香塗九箇聖位如滿月以新
淨供具金銀熟銅商佉貝玉石瓷木等新器盛諸飲
食及好香華燈燭閼伽香水隨力所有布列供養若
在家出家菩薩求成就者每入道場先應禮佛懺悔
隨喜勸請發願已應自誓受菩提心戒真言曰。
唵冐（引）地止多母怛跛（二合）（引）娜野弭
菩提心者離一切我執遠離蘊處界及離能取所取
於法平等自心本不生自性空故如過去一切佛菩
薩發菩提心我亦如是此名自誓受菩提心戒由誦
一遍思惟勝義諦獲得無量無邊無為功德莊嚴三
業乃至菩提道場其福無間斷速滅一切業障真言
速得成就本尊現前如華嚴入法界品慈氏菩薩為
善財童子說菩提心功德自誓菩提心戒已全跏半
跏隨意而坐端身閇目即結定印想空中准提佛母
與七俱胝佛圍繞遍滿虗空定中禮一切諸佛及准
提佛母然後以香塗手應結契印。
佛部三麼耶印。
二手虗心合掌開二頭指屈輔二中指甲下第一節
側二大指各附二頭指根下即成當心誦真言七遍
想於如來三十二相八十種好分明如對目前真言
曰。
唵怛他（引）蘖覩納婆（二合）嚩（引）野娑嚩（二合）賀（引）
由結此印誦真言故即驚覺一切如來悉當護念加
持行者以光明照觸所有罪障皆得消滅壽命長遠
福慧增長佛部聖眾擁護歡喜生生世世離諸惡趣
蓮華化生速證無上正等菩提。
蓮華部三麼耶印。
以二手虗心合掌散開二頭指二中指二無名指屈
如蓮華形安印當心誦真言七遍想觀自在菩薩相
好具足於頂右散真言曰。
唵跛娜謨（二合）（引）納婆（二合）嚩（引）野娑嚩（二合）（引）賀（引）
由結此印誦真言故即驚覺觀自在菩薩等持蓮華
者一切菩薩光明照觸所有業障皆悉除滅一切菩
薩常為善友。
金剛部三麼耶印。
以左手翻向外以右手掌背安左手背以左右大小
指共相鉤如金剛杵形安於當心想金剛手菩薩誦
真言七遍頂左散印真言曰。
唵嚩日嚧（二合）納婆（二合）嚩（引）野娑嚩（二合）（引）賀（引）
由結此印及誦真言故即驚覺一切金剛聖眾加持
擁護所有罪障皆得除滅一切痛苦終不著身當得
金剛堅固之體。
次結第二根本印（用護身）。
二手外相叉二頭指二大指並直竪即成誦佛母心
真言印身五所所謂額次右肩次左肩次喉頂上散
真言曰。
<pb n="11"/>
唵迦麼黎尾麼黎准泥娑嚩（二合）賀（引）
結護身印時起大慈心遍緣六道四生願一切有情
被大誓莊嚴堅固金剛甲冑速證無上正等菩提。
次結地界橛印。
二手內相叉竪二大指二頭指二小指各相合屈左
頭指如鉤三掣大母指指地即成一掣誦真言一遍
真言曰。
唵准低你枳（引）邏野娑嚩（二合）（引）賀（引）
由結此印誦真言加持地界故下至水際如金剛座
天魔及諸障者不為惱害少加功力速得成就。
持誦者次應於壇中心想八葉大蓮華上有師子座
座上有寶樓閣垂諸瓔珞繒幡幢蓋寶柱行列垂妙
天衣周迊香雲普雨雜華奏諸音樂寶瓶閼伽天妙
飲食摩尼為燈如無曼荼羅但於空中觀想即成就
作此觀已應誦此偈。
 以我功德力  如來加持力  及以法界力 
 普供養而住 
誦此偈已即誦大虗空藏菩薩真言曰。
唵誐誐曩三婆嚩嚩日羅（二合）斛（引）
由誦此真言加持故所想供養具真實無異一切聖
眾皆得受用。
次結寶車輅印。
二手內相叉仰掌二頭指橫相跓以二大指各捻頭
指根下想七寶車輅佛部使者駕御七寶車輅乘空
而去至於色界頂阿迦尼吒天毗盧遮那佛宮殿中
誦真言七遍真言曰。
唵都嚕都嚕吽（引）
由誦真言結印加持七寶車輅至色界頂准提佛母
并八大菩薩及諸聖眾眷屬圍繞乘七寶車輅。
次結請車輅印。
准前印以大指向身撥中指即成誦真言七遍真言
曰。
曩麼悉底哩（二合）野地尾（二合）迦（引）南（引）（一）怛他（引）蘖多南
唵嚩日朗（二合）擬（研以反）你娘（二合）（引）羯哩灑（二合）也娑嚩（二合）
（引）賀（引）
由誦真言加持故聖眾從本土來至道場空中而住。
次結請本尊印
從車輅下降於道場准前第一根本印以二大指向
身招誦真言三遍真言曰。
唵者禮主禮准泥翳醯曳（二合）呬婆誐嚩底（丁以反）娑嚩
（二合）（引）賀（引）
次結無能勝菩薩印。
辟除障者二手右押左內相叉作拳竪二中指頭相
合即成遶身左旋三迊作是思惟所有障者毗那夜
迦諸惡鬼神遠走而去所來聖眾不越本三麼耶大
悲而住願垂加護。
曩莫三滿多沒駄（引）南（引）唵戶嚕戶嚕戰拏（引）里麼
（引）蹬耆娑嚩（二合）（引）賀（引）
次結牆界印。
准前地界印屈右頭指展左頭指右旋三迊隨心近
遠即成金剛堅固之城諸佛菩薩尚不違越何況諸
餘難調伏者毗那夜迦及毒蟲利牙爪者不能輔近
真言曰。
唵准你𩕳鉢囉（二合）迦羅耶娑嚩賀
次結上方網界印。
准前牆印展右左頭指右押左當中節相交即成誦
此真言三遍真言曰。
唵准泥𩕳半惹囉娑嚩賀
由誦真言結印加持故即成金剛堅固不壞之網。
次結火院密縫印。
以左手掩右手背相重直竪二大指即成誦真言三
遍右旋三迊想金剛墻外有金剛火焰圍繞真言曰。
唵阿三莾擬（伽以反）你吽（引）發吒（半音）
<pb n="12"/>
由結此印誦真言成大結護密縫不被諸魔入。
次結閼伽印。
二手內相叉竪二中指頭相著以二頭指捻二中指
背二大指側附二頭指根下即成根本印准前根本
印微屈二大指入掌即成閼伽印誦真言三遍真言
曰。
唵者禮主禮准泥遏鉗鉢羅（二合）底（引）瑳婆誐嚩底（丁以
反）娑嚩（二合）（引）賀（引）
行者思惟聖眾了了分明想自身在諸佛聖眾足下
手持七寶閼伽器盛香水浴聖眾足由獻閼伽香水
故行者三業清淨洗滌煩惱垢業障消滅。
次結蓮華部印。
准前根本印並二大指向身竪運想從此印流出無
量師子座奉獻一切聖眾是諸聖眾各各皆坐真言
曰。
唵迦麼邏娑嚩（二合）（引）賀（引）
由結座印誦真言奉獻聖眾故行者當得十地滿足
得金剛之座。
次結澡浴印。
准前根本印以二大母指頭捻二中指中節即成誦
真言三遍真言曰。
唵者娑嚩（二合）（引）賀（引）
想從此印流出無量光明一一光明道有無量七寶
賢瓶想滿天妙香水灌注一切聖眾澡浴復想空中
有無量天樂供養本尊諸佛菩薩一切聖眾。
由結此印誦真言故行者不久當得法雲地。
次結塗香印。
准前根本印以二大指博著右頭指下節側成誦真
言三遍真言曰。
唵禮娑嚩（二合）（引）賀（引）
想從此印流出無量光明一一光明道有無量天妙
塗香粖香雲海供養本尊諸佛菩薩一切聖眾由結
此印誦真言故當證一切如來戒定慧解脫解脫知
見香。
次結華印。
准前根本印以二大指博著左頭指下節即成誦真
言三遍真言曰。
唵主娑嚩（二合）（引）賀（引）
想從此印流出無量光明一一光明道有無量種種
水陸天妙華雲海供養本尊諸佛菩薩一切聖眾由
結此印誦真言故當得大慈三摩地成就能利樂無
邊眾生諸灾難不著身。
次結燒香印。
准前根本印屈右頭指捻二大指頭成誦真言三遍
真言曰。
唵禮娑嚩（二合）（引）賀（引）
想從此印流出無量光明一一光明道有無量和合
俱生天妙燒香雲海供養本尊諸佛菩薩一切聖眾
由結此印誦真言故當得普遍法界三摩地成就。
次結飲食印。
准前根本印以左頭指捻二大指頭即成誦真言三
遍真言曰。
唵准娑嚩（二合）（引）賀
想從此印流出無量光明一一光明道有無量天妙
種種飲食雲海供養本尊諸佛菩薩一切飲食雲海
聖眾當得法喜禪悅食三解脫最勝味三摩地成就。
次結燈印。
准前根本印以二頭指各捻二大指頭即成誦真言
三遍真言曰。
唵泥娑嚩（二合）（引）賀（引）
想從此印流出無量光明一一光明道有無量種種
七寶燈燭雲海供養本尊諸佛菩薩一切聖眾當得
般若波羅蜜光明五眼清淨。
<pb n="13"/>
次誦讚歎。
阿嚩怛羅左覩囉娜（二合）舍（引）囉駄（二合）娑麼（二合）羅哩補
句致鉢羅（二合）拏麼跛娜尾呬帝阿者禮怛𪘨娑哩素
你祖禮悉𠆙思准泥薩囉（二合）悶底南（引）婆嚩捨麼你
娑嚩（二合）（引）罕（引）帝薩鉢囉（二合）拏吠怛你也（二合）佗（引）託
灑（二合）羅（引）拏薩帝阿尾你多薩怛嚩（二合）娜麼你鉢囉
（二合）枲（引）那路（引）迦怛囉（二合）野（引）囉他（二合）迦唎訖多（二合）囉
尾孕（二合）那戍（引）鼻你播（引）怛囉（二合）迦羅那訖使（二合）𩕳
娑普（二合）砧（底浪反）悉體（二合）怛嚩（二合）進底多麼囉貪（二合）（去）
鉢囉（二合）瑟砧（二合）李佉惹曩你爾（慈<bz>〔心〕</bz>反（下同）娜（引）你薩帝
（知曳反）曩鉢囉（二合）庫舞（二合）地曬邏始佉黎野薩怛梵（二合）
（引）怛囉抳焰（二合）悉閇怛母（二合）你（你哥反）嚩日哩（二合）擔枳
羅駄彌焰（二合）素囉哩補婆嚩南鉢囉（二合）吠奢野悉底
阿（引）哩野（二合）嚩路（引）枳帝皤悉𠆙底諾僧捨閻薩怛
多惹播（引）多（半音）（多諾反）且曩（引）悉底（二合）惹蘖底緊旨你
也（二合）薩怛梵（三合）（引）曩那娜（引）悉薄羯底（二合）毗藥（二合）⿰目壹
底娑迦羅播（引）跛曩（引）舍你婆誐嚩底跛耻多麼（引）
怛囉（二合）悉地迦里布囉野麼努（引）囉貪枲冥（引）娜底
曩怛梵（二合）（引）娑底（二合）囕迦室子（二合）多（半音）婆誐嚩底（佛母）
准泥陀羅尼薩妬（二合）怛囉薩麼跛多（二合）
次說本尊陀羅尼布字法從頂至足觀一一真言字
屈曲分明流出光明照六道四生輪迴有情深起悲
愍施與安樂用陀羅尼九字布列於行者身即成以
如來印八大菩薩所加持身若作息災增益降伏敬
愛隨四種法所謂白黃黑赤成辨悉地即結布字印
二手內相叉二大指二頭指二小指相合直豎即成
想唵字安於頂以大母指觸頭上次想左字兩目童
人上俱想禮字復以大母觸左右眼上。
次想祖字安於頸上用大母指觸。
次想禮字當心以大母指觸。
次想准字安左右肩以大母指觸。
次想泥字安臍上以大母指觸。
次想娑嚩（二合）字安左右兩䏶上以小指觸。
次想訶字安左右兩胵上以小指觸。
由想布真言結印加持故行者身即成准泥佛母身
滅除一切業障積集無量福德吉祥其身成金剛不
壞體若能常專注觀行一切悉地皆得現前速證無
上正等菩提。
次結根本印誦根本真言七遍頂上散印即取菩提
子念珠具一百八依法貫穿即以塗香塗其珠上以
二手掌中捧珠當心誦真言七遍加持念珠真言曰。
唵吠嚧（引）遮那（引）麼羅娑嚩（二合）（引）賀
加持頂戴心口作是願言我今欲念誦唯願本尊諸
佛菩薩加持護念願令速得隨意所求悉地圓滿然
後以左手無名指大指承珠右手以大指無名指移
珠手如說法相於心前持珠念誦其聲不緩不急心
專注不異緣觀自身同本尊身相好具足又於身前
壇中觀想七俱知佛母與眷屬圍繞了了分明對坐
每稱娑嚩（二合）（引）賀字同時移一珠一百八或一千八
十為念誦遍數常須限定若不足一百八即不充求
悉地遍數念誦畢已蟠珠於掌中頂戴發願作是願
言以我念誦功德一切眾生所修真行求上中下悉
地速得成就安珠於篋中即結定印端身閇目澄心
淨意於胸臆身內炳現圓明如滿月皎潔光明起大
精進決定取證若能不懈怠專功必當得見本源清
淨之心於圓明中想唵字餘八字右旋於圓明上布
列於定中須見真言字分明既不散動得定即與般
若波羅蜜相應即畫圓明月輪次應思惟字母種子
義唵字者是三身義亦是一切法本不生義左字者
一切法不生不滅義禮字者一切法相無所得義祖
字者一切法無生滅義禮字者一切法無垢義准字
者一切法無等覺義泥字者一切法無取捨義娑嚩
（二合）字者一切法平等無言說義訶字有一切法無因
<pb n="14"/>
義由一切法本不生故即得不生滅由不生不滅故
即得相無所得由相無所得故即得無生滅由無生
滅故即得無垢由無垢故即得無等覺由無等覺故
即得無取捨由無取捨故得平等無言說由平等無
言說故即得無因無果般若相應無所得以為方便
入勝義實際則證法界真如以此為三摩地念誦畢
已應結根本印。
次結澡浴印。
次結五供養印。
次誦讚歎獻閼伽。
次結阿三麼擬你（二合）印左轉一匝解界。
次結寶車輅印。
以大母指向外撥中指頭奉送聖者還本宮奉送真
言曰。
唵者禮主禮准泥蘖車蘖車婆誐嚩底娑嚩（二合）（引）婆
（引）嚩南布娜羅（引）誐麼那（引）野娑嚩（二合）（引）賀
次結三部三麼耶印各誦真言一遍禮佛如前懺悔
隨喜勸請發願迴向無上菩提隨意經行轉讀大乘
經典華嚴大般若等經印塔像浴舍利右旋繞思六
念以此福聚迴向自所求悉地。
次說息灾增益敬愛調伏四種法扇底迦法者求滅
罪轉障除灾害鬼魅疾病因閇枷鏁疫病國難水旱
不調蟲損苗稼五星陵逼本命悉皆除滅煩惱解脫
是名息灾法作此法時著白衣面向北交胵竪膝吉
祥坐觀本尊白色供養飲食菓子香華燈燭地等悉
皆白色從月一日至八日日三時念誦夜作護摩息
灾真言曰。
唵者禮主禮准泥（令某甲為他人念誦稱彼名）扇（引）底矩嚕（二合）（引）
娑嚩（二合）（引）賀
布瑟置（二合）迦法者求延命官榮伏藏富饒聰慧聞持
不忘藥法成就金剛杵等成就或作師子象馬類以
真言加持三相現隨上中下所求獲果如蘇悉地廣
說欲求明仙入阿蘇羅窟及諸八部鬼神窟求入者
皆得及證地位神通求二種資粮圓滿速成無上菩
提是名增益法作此法時身著黃衣面向東結跏趺
坐觀本尊黃色所供養香華飲食菓子燈燭地等並
皆黃色從月八日至十五日日三時念誦夜作護摩
真言曰。
唵者禮主禮准泥（令某甲）布瑟徵（二合）矩嚕（二合）娑嚩（二合）賀
（引）
伐施迦羅拏法者若欲令一切人見者發歡喜心攝
伏鉤召若男若女天龍八部夜叉女及攝伏難調伏
鬼神有諸怨敵作不饒益事皆令迴心歡喜諸佛護
念加持是名攝召敬愛法作此法者身著赤衣面向
西竪二膝並脚名為賢坐觀本尊及所供養香華飲
食菓子燈燭地等並皆赤色從十六日至二十三日
日三時念誦夜作護摩攝召真言曰。
唵者禮主禮夜准泥（令某甲）嚩試矩嚕（二合）娑嚩（二合）（引）賀
阿毗遮嚕迦法者犯五無間謗方廣大乘毀滅佛性
皆逆君主或亂正法於如是之人深起悲愍應作降
伏法以驢糞或燒尸以用塗壇作此法時身著黑
衣或青衣面向南左脚押右脚蹲踞坐觀本尊黑色
取臭無香氣黑色或青色華供養所供養飲食香華
菓子等燈燭地等並皆黑色或青色從月二十三日
至月盡日取午時中夜二時念誦夜作護摩真言曰。
唵者禮主禮准泥（令某甲）鉢囉（二合）喃伽多野吽發吒
次說准泥佛母畫像法。
取不截白㲲去毛髮者於淨壁先應塗壇以閼伽飲
食隨力供養畫師應受八戒齋清淨畫像其粉色中
勿用皮膠於新器中調色應畫准提佛母像身黃白
色結跏趺坐坐蓮華上身佩圓光著輕縠如十波羅
蜜菩薩衣上下皆作白色復有天衣角絡瓔珞頭冠
臂皆著螺釧檀慧著寶環其像面有三目十八臂上
<pb n="15"/>
二手作說法相右第二手作施無畏第三手執釰第
四手持寶鬘第五手持掌俱緣菓第六手持鉞斧第
七手執鉤第八手執金剛杵第九手持念珠左第二
手執如意寶幢第三手持開敷紅蓮華第四手軍持
第五手羂索第六手持輪第七手商佉第八手賢瓶
第九手掌般若梵夾蓮華下畫水池池中難陀龍王
塢婆難陀龍王柘蓮華座左邊畫持誦者執香爐瞻
仰聖者准提佛母衿愍持誦人眼下顧視上畫二淨
居天子一名俱素陀天子手持華鬘向下承空而來
供養聖者畫像已隨力僧次請七七僧供養請開光
明呪願讚歎於像下應書法身緣起偈將像於精室
祕密供養以帛覆像念誦去覆帛瞻禮供養念誦畢
都以帛覆慎勿令人見何以故從師受儀軌畫像法
若轉與人畫像從魔得便當須祕密。

七俱胝佛母念誦儀軌一卷

仁平二年九月二十七日未時寫了　　覺永

<article id="n192">佛說如意虗空藏菩薩陀羅尼經</article>

No. 192
<sarticle>佛說如意虗空藏菩薩陀羅尼經</sarticle>

菩提留支三藏奉　詔譯
如是我聞一時佛住佉翅山欲說無怖畏陀羅尼故
與無量菩薩摩訶薩俱其名曰彌勒菩薩普賢菩薩
文殊師利菩薩藥王菩薩觀世音菩薩大勢至菩薩
梵頂菩薩那羅延菩薩乃至福智菩薩等皆是灌頂
大法王子又與諸大聲聞僧俱其名曰須菩提乃至
阿難等皆是大阿羅漢又與無量梵王無量天子護
世四王天眾一切人非人乃至無量男女皆俱。
爾時世尊於大眾前從面門放和光照十方世界日
月星宿光皆悉不現大地六種震動從天雨一切寶
華遍下一切天宮殿一切江河海神宮龍宮諸尊神
宮皆悉震動不安大眾皆作未曾有想來至此會。
爾時十方菩薩摩訶薩諸聲聞四眾來至此會從是
西方有佛土名曰一切香集世界其土有佛名曰勝
華敷藏如來十號具足時有一菩薩名曰虗空藏菩
薩從眾中起問如來言有何因緣現此瑞佛告虗空
藏菩薩言善哉善哉汝知時問此事從是東方過八
十萬億恒河沙世界有一佛土名曰娑婆世界其國
眾生成就五濁三世諸佛為教化難十地菩薩為教
化難況下位菩薩更永不能利益但其土有佛名曰
釋迦牟尼佛今在佉翅山一切菩薩摩訶薩諸大聲
聞諸人天等前現此瑞汝往可供養釋迦牟尼佛復
為其國眾生說法度生死之海令致涅槃之岸時虗
空藏菩薩聞佛語已歡喜踊躍與八十億菩薩摩訶
薩共上聲白佛言善哉善哉我等承佛威神力往詣
彼世界供養釋迦牟尼佛為其國眾生說無怖畏陀
羅尼爾時如來言汝名號能滿諸願大悲虗空藏菩
薩故可往其國猶可往其國爾時世尊即申右手指
西方而作此言如意寶珠現是在西方世界名曰一
切香集有佛號曰智藏如來有第一菩薩名曰虗空
藏菩薩往來此土欲度諸眾生故猶往來是現種種
形現種種身形現佛身形現菩薩身形現辟支佛形
現聲聞身形現梵王身形現帝釋身形現自在天身
形現大自在天身形現天大將軍身形現毗沙門身
形現小王身形現長者身形現居士身形現宰官身
形現婆羅門身形現比丘比丘尼等身形現婦女身
形現童男童女形現天龍等形現執金剛神形現道
心形現惡人形現和光形現諸佛非異形現為好子
形現為好師異形現為人一子形現鳥畜形現藥樹
<pb n="16"/>
王形現如意珠王形現重病人形現無病人形現明
星形如是現三十五佛形隨諸眾生遊諸國土度脫
一切眾生是故汝等應當一心供養虗空藏菩薩是
菩薩於怖畏急難之中能施無畏是故此菩薩名虗
空藏八萬大士中是菩薩為第一八十億菩薩中為
主諸眾生不知法性故是菩薩在不知但明星出時
別上聲可作禮禮畢即所求得圓滿況誦持書寫人
彌疾得福智。
爾時虗空藏菩薩白佛言二世尊許我說許我說汝
早可說汝早可說時虗空藏菩薩悅即說呪曰。
曩謨（一）阿迦（去）捨（舒可反）（二）揭（魚羯反）婆（去）（引）耶（余可反）（三）唵（四）阿
利（五）迦（入）摩利（六）慕利（七）娑婆呵
爾時虗空藏菩薩說此呪已時大地六種震動天魔
外道彌不安諸菩薩作重想時佛告虗空藏菩薩言
汝三世諸佛母汝大良福田汝一切眾生不請師汝
無病師汝隨一切眾生願故名能滿諸願大慈大悲
虗空藏菩薩故滿一切眾生願如疾風染身若謗持
者過謗三世諸佛罪況持此經者謗持此經人坐高
座莫見下事坐高座者得坐刀山頂報此罪報我即
說不可盡但為令護持此經者故與我共說偈曰。
 我遣於八萬大士  同八十億菩薩等 
 常當令護持者等  我遣於十羅剎女 
 十二神將護法等  常當令護持者等 
 我遣梵王帝釋天  毗沙門二十八部 
 常當令護持者等  我遣於惡神善神 
 乃至不可說諸神  常當令護持者等 
 我遣金剛密跡神  八大龍王三光天 
 常當令護持者等 
二世尊說此偈畢時虗空藏菩薩言是二世尊我讚
善已吾倍彌合掌八萬大士八十億菩薩同音白佛
言我等為未來惡世一切眾生故說所求圓滿猶說
猶說時本土世尊言末法眾生持此陀羅尼者定知
是人持三世諸佛名亦世尊言持此陀羅尼者當知
過持三世諸佛名何者不可說盡諸佛出世不可說
盡況本土如來及我雖說不可窮盡。
爾時福智菩薩告梵頂菩薩言四菩薩外汝為主汝
能聽不稱我名菩薩逕無量劫不盡名菩薩聞我名
見我體菩薩則與佛如來等無差別故可稱我名若
人欲被眾人愛敬者持此呪日滿三十五遍明施靈
驗若不施者菩提之因永斷我不成正覺若人在病
莚無問人無與藥人餓死時持此呪者出行向得病
滅不得者我誓不成正覺若人被口不犯罪俄被切
王難若持此呪者相向過遁不赦者我誓不成正覺
若但不淨女人持此呪三七日乃至七七日內至心
稱念得轉女身若不得者我誓不成正覺但持此呪
者思來所為堺若其內雖有色有情師子不相隨意
者我誓不成正覺若持者相問無智人此經隨不教
者永斷三世諸佛種子若持者三七日乃至七七日
內欲悉地成就者以正五九月內可滿此呪算滿一
百萬遍畢無勝利者我誓不成正覺若持此呪者墮
三惡道者我共隨往三惡道但為不信之者為因令
至菩提雖鳥畜聞此經者即得免患憂。
爾時虗空藏菩薩白佛言是經名何可號何佛言此
經名如意虗空藏經亦名能滿諸願大悲亦名福智
圓滿亦名悉地成就亦名如意滿足亦名平等一切
亦名護國郡家亦名天地明鏡亦名無病延命亦名
不思議誓願亦名自在圓滿如意亦名隨願如意亦
名法界自在心亦名依誦得法忍亦名依經得自在
心如是如是此經種種異名不可說盡是菩薩乘如
如法性超諸菩薩故號名虗空藏是菩薩善能明星
出時五體投地可禮敬是菩薩身長二十五由旬現
真實大身時同虗空勝餘菩薩故號虗空藏汝於眾
中獨處惡處此呪日內持三十五遍者所求取後日
<pb n="17"/>
內不圓滿者我永菩提因不成若雖女犯者持此呪
者死時得菩提如疾風吹雲此菩薩天冠有三十五
佛謂言釋迦牟尼佛金剛不壞身佛寶光佛龍尊王
佛精進軍佛精進喜佛寶炎佛寶月光佛現無畏佛
寶月佛無垢佛離垢佛勇施佛清淨佛清淨施佛婆
留那佛水天佛堅德佛旃檀德佛無量光佛光德佛
無量菊光佛那羅延佛功德華佛蓮華光智佛智功
德佛念功德佛善名稱功德佛紅炎王佛大戰勝王
佛善遊步佛周帀莊嚴功德佛財功德佛寶華遊步
佛寶蓮華善住沙羅樹王功德佛是則虗空藏菩薩
未來成佛記莂亦是菩薩可號如來在三十五佛復
禮虗空藏菩薩者禮三世十方諸佛。
爾時諸菩薩等大阿羅漢比丘比丘尼等合掌彌得
無生忍大陀羅尼畢歡喜作禮而去。

佛說如意虗空藏菩薩陀羅尼經
勢州朝熊岳
勝峯山金剛證禪寺藏板
安永五丙申年十一月

<article id="n193">佛說却溫黃神咒經</article>

No. 193
<sarticle>佛說却溫黃神呪經</sarticle>

聞如是一時佛遊王舍城竹林精舍與四部弟子大
眾俱會為說經法爾時維耶離國屬疫氣猛盛赫赫
猶如熾火死亡無數無所歸趣無方救療於是阿難
長跪合掌白佛言彼阿耶離國遭溫氣疫毒唯願世
尊說諸聖術却彼毒氣令得安穩離眾苦患佛告賢
者阿難汝當聽受之有七鬼神常吐毒氣以害萬姓
若人得毒頭痛寒熱百節欲解苦痛難言人有知其
名字者毒不害人是故吾今為汝說之阿難言願欲
聞之佛言若四輩弟子欲稱鬼神名安之時當言南
無佛陀耶南無達磨耶南無僧伽耶南無十方諸佛
南無諸菩薩摩訶薩南無諸聖僧南無呪師（某甲）今我
弟子所說神呪即從其願如是神名我今當說沙羅
佉三說沙羅佉已便說呪曰。
夢多難鬼阿佉尼鬼尼佉尸鬼
阿佉那鬼波羅尼鬼阿毗羅鬼
波提棃鬼
佛言是七鬼神呪名字如是若人熱病時當呼七鬼
神名字言疾去疾去莫得久住我弟子身令毒消滅
病速除愈我弟子今歸依三寶燒香禮敬行是諸佛
所說神呪若有呪神不隨諸佛教者頭破作七分如
阿棃樹枝若人得病一日二日三日乃至七日熱病
煩悶先呪神水以與病者飲之當三七遍誦此呪經
病毒五溫之病並皆消滅若亦立門書著氣病者當
額書七鬼神名字復取五色縷線各各結其名字繫
著門上大吉祥也若能勤誦此經專心受持齋戒不
喫熏辛誦此七鬼神名字溫鬼永斷不過門戶自進
至患家鬼見皆走一身永不染天行若能專心勸人
書寫受持讀誦此經消殃却害若人不能誦得竹筒
盛安門戶上溫鬼不敢過門亦得延年養壽大吉祥
也阿難叉手白佛言當何名此經云何奉持佛言此
經名為却溫神呪佛說如是天龍鬼神一切大眾聞
呪歡喜作禮奉行。

却溫神呪經

<article id="n201">五大牛玉雨寶陀羅尼儀軌</article>

No. 201
<pb n="18"/>
<sarticle>五大牛玉雨寶陀羅尼儀軌</sarticle>

縛日羅枳惹曩譯
爾時如來在金剛頂瑜伽祕密宮殿中。與微塵數諸
大眾俱。宣說微妙甚深祕密。
爾時會中。有一菩薩摩訶薩。名曰虗空神通王。從座
而起。頂禮佛足。白佛言。世尊。我於過去無量劫中。供
養諸佛。修行最上祕密教法。為五大牛玉雨寶陀羅
尼。是則一切諸佛世尊最深祕密微妙吉祥大寶庫
藏。為濁世眾生等在家出家貧窮困苦薄福之類資
具乏少所求願事不隨其意。令滿足一切所願。欲說
此法。唯願世尊哀愍聽許。爾時如來讚言善哉。隨汝
意說。我於往昔無數劫前。在因地時。發大誓願力。為
諸眾生遍滿一切法界海中娑訶世界薄福下劣諸
眾生等。願作大水牛玉銀蹄金角青瑠璃色青大勢
力。周遍法界為諸眾生。隨類應現。作大饒益。如汝今
日發弘誓願。汝欲說此雨寶陀羅尼者。是則諸佛最
上祕密牛玉寶印。利益群生甚深祕術。
爾時祕大士虗空神通王菩薩。蒙佛許可。於如來前。
而說偈言。
 我依諸佛最上乘  祕密瑜伽名雨寶 
 為像末法薄福是  佛說成就甚深法 
 若有眾生無福惠  一切所欲不隨心 
 由此貧苦造惡業  墮在三途無出期 
 依我所說祕密法  修學雨寶陀羅尼 
 免脫貧窮困苦難  圓滿心中所求願 
 若我弘誓大悲中  一人不成二世願 
 我墮虗妄罪苦中  不還本覺捨大悲 
說此偈已。即說呪法。二手外縛。二風竪相合。蹙如寶
形。真言
唵縛日羅怛羅莎呵
又說根本陀羅尼金剛合掌。
唵半怛𠈺俐邪羅惹怛羅莎呵
次說五大牛玉根本心印明。先法界牛玉印。金剛外
縛中指如針。真言。
唵縛日羅[金*(离-禸+ㄆ)]莎呵
次金剛牛玉印明。
金剛外縛直立忍願。偃仰進力。如三股杵形。真言。
唵縛日羅吽莎呵
次寶光牛玉印。
金剛外縛。立忍願。進力如寶形。真言。
唵縛日羅怛羅莎呵
次蓮華牛玉印明。
金剛外縛進力如蓮華形真言曰。
唵縛日羅紇哩莎呵
次羯磨牛玉印明。
金剛外縛立忍願面相合叉。戒方進力立互相叉。真
言。
唵縛日羅惡莎呵
次說修行方法。
若欲修行此最上法。三業清淨。親對善師。受得儀軌。
先應灌頂。或於山間靜處。或於寺舍。隨所樂處。建立
壇。作一方壇隨其大小。於壇面方。安置尊像。
其形像法。
其身黃金色四臂一面。頂戴五牛玉。是五佛寶冠。左
手捧日輪。右手捧月輪。左手持如意寶形當心。右手
作施無畏印。少許相去。當在寶形。持誦者壇東對像
念誦。以種種時華。散壇上。燒香燈明飯食菓子。隨力
所辨。以為供養。每入道場。對尊像五體投地。禮一切
佛及諸聖眾。即懺悔隨喜勸請發願已。然後結跏趺
坐或半跏趺。隨意而坐。端身正念。常以塗香用塗兩
手。虗心合掌而誦淨三業真言。
唵舜入第耨戍（引）駄曩（引）耶莎呵
<pb n="19"/>
次佛部心印明。
金剛合掌真言。
唵爾曩爾伽莎呵
次蓮華部心印明（金合）。
唵阿嚧力迦莎呵
次金剛部心印（金合）。
唵縛日羅地力迦莎呵
次被甲護身印明。
左右各作金剛拳。左拳安左腰。以右拳印五處。仍印
額右肩左肩心喉。真言。
唵步（引）入縛（二合）羅吽
次召請本尊印明。
二手內縛。舒右風少屈如鈎形召之三遍。真言曰。
唵[金*(离-禸+ㄆ)]吽怛羅（二合）訖里（二合）惡曳醯呬莎呵
次軍吒利身印明。
二手內縛。竪忍願頭相柱。舒進力以屈當忍願背不
相著。作三股杵形。真言曰。
唵阿密哩（二合）帝吽發吒莎呵
次獻閼伽水印。
壇上左右。各置一淨器滿盛香水。以為閼伽。初迎請
時獻右邊者。後奉送時獻左邊者。奉獻時二羽捧閼
伽器當額。即誦真言。浴本尊足。真言。
唵縛日羅那迦吒吽
次獻華座印。
二手虗心合掌作開敷蓮華八葉印當額。明曰。
唵迦摩羅莎呵
次普通供養印。
二雙合掌。以戒方二度外縛。以進力反蹙如寶形。結
印已成。誦真言曰。
唵誐誐曩三（引）婆嚩縛日羅斛
想從印出生無量種種供具。香華燈明塗香飲食寶
幢幡蓋一切寶物。奉供養本尊一切聖眾。
次結金剛合掌印。即誦大牛玉菩薩讚歎曰。
縛日羅（二合）羅怛曩（二合）素縛日羅（二合）羅他縛日羅（二合）迦
捨摩訶摩抳阿（引）迦（引）捨蘖婆縛日羅荼縛日羅蘖
婆曩謨率都帝
次羯磨印左拳印當心。空風相捻如寶形。右手作施
願勢。觀想我身即同五大牛玉菩薩。真言。
唵[金*(离-禸+ㄆ)]吽怛羅紇哩惡憾莎呵
次結三昧耶印。
二雙外縛。進力反蹙如寶形。禪智並竪置於心上。真
言。
唵縛日羅（二合）羅怛曩吽
即取水精念珠。安於掌中。當心誦加持念珠真言三
遍。真言曰。
唵尾盧（引）石曩摩羅莎呵
然後發願。始自我身一切有情所希望事世間一切
善願。以我念誦力速令成就。而下心上念誦。誦此真
言。於七日中。滿三十萬遍。聖者即現持誦者前。隨心
所求皆得成就。
若常持誦。每日三時。時別念誦一千八十遍。數滿一
百萬遍。一切求願莫不成就。念誦分限畢。頂戴念珠
祈請所求即安本處。
次奉送本尊印明。
二手外縛。竪二大指頭插華。誦真言。想念本尊送本
土。真言曰。
唵縛日羅怛曩黎
次三部被甲如前。
我依如來加持力。說此甚深微妙法。若於像末不信
人。不同其不莫授與。先擇弟子。其心操人所敬。有智
惠。修四無量樂大乘。敬禮三寶兼濟心。從師入壇已
灌頂。既蒙印可而修行。自恣。杖罔此深法。金剛薩埵
冥治罸。孝養父母不懈怠。恭敬尊重阿闍梨。誠心信
<pb n="20"/>
受此大法。不生一念不信心。傳受已後專修此。誠心
祈請所求願。本尊哀愍垂加護。悉地現前令滿足。若
有來求無厭心。隨力所堪而施與。於傳受阿闍梨耶。
奉獻珍寶。不惜身命。若有慳不行從此法。悉地不圓
滿。忽忌宣傳於世間。毀謗罪故墮惡趣。由此印契祕。
密故。六根罪障悉清淨。福智圓滿具大行。必證無上
大菩提。

牛玉雨寶陀羅尼儀軌

慈智上人黑谷示之。此法極密故絕不流行。而慈
覺大師在虗時。為令此法令斷絕。雖傳受之深隱
心腑。不敢披露俱能知彼器。可傳受之云云。
出自如意輪法中。
文保三年正月三日　以不退寺入真房本於東
南院院主坊書寫之了莫出竹木目底
金剛資賴心（三十七二十二）

<article id="n202">佛說大如意寶珠輪牛王守護神咒經</article>

No. 202
<sarticle>佛說大如意寶珠輪牛王守護神呪經</sarticle>

阿謨伽三藏奉詔譯
如是我聞。一時佛在波羅捺鹿野園中。為阿若拘隣
等五人。轉四諦法輪。時會中有一天子。名曰牛王神。
即從座起。曲躬合掌。頂禮雙足而白佛言。世尊。我有
隨心自在萬事滿足神呪。及利益諸有情故。唯願世
尊。哀愍聽許我今欲說大神呪。爾時佛讚言。善哉速
可演說。我欲聞。是時天子即說呪曰。
唵悉底嚕悉底嚕（利）伴惹伴惹⿰訁曩謨履底伽補瑟底
伽阿毗遮阿毗遮真多摩尼莎賀
時薄伽梵。聞說神呪。普觀一切。為諸有情利益安樂
故。而說偈言。
 世間諸眾生  逼切諸貧苦  雖求資有福 
 施與諸眾生  令得無憂惱  術力勝諸獸 
 哀愍諸眾生  施與諸珍寶  滿足諸希求 
 齊等諸天眾  福力無等限 
時薄伽仙毗吉那仙以歡喜信樂心。奉獻種種香華
燈明。四事供養等。敬禮牛王神珠天。而說偈言。
 塗香華鬘及燒香  燈明飲食與錢帛 
 奉獻牛王神獸天  納受悅預增勢力 
 威德神通遍諸色  成種種色諸財寶 
 施與一切眾生類  故我供養神獸天 
復次牛王珠天。白佛言世尊。若有諸善男子善女人。
受持此經者。彼獲幾所福德聚。如是說已。佛告牛王
珠。受持此經典者。從初發心乃至成佛。身所有福德
聚。是善男子善女人福德聚。與彼正等。當如是知。彼
善男子善女人。從如來口生佛心之子。若是善男子
善女人所方所。即為有佛施作佛事。是故若樂摧破
魔軍利樂一切。是故汝等欲得一切如來真實智惠
者。應當一心讀誦此經。能速成就一切福德。又於題
名。有五種靈驗。何等為五。第一受持人。能摧破魔軍
眾。第二讀誦人。今世後世得福德無量。第三書寫供
養人。今世後世得消滅無量億劫之所犯罪。至阿鼻
拔致位。第四消除一切病苦壽命延長。第五得此寶
珠一闕之分。致供養祭讀誦恭敬者。生生世世。轉諸
貧苦報。能令得祕藏無盡果。爾時佛說此神呪經已。
一切眾會。皆大歡喜。信受奉行。
佛說大如意寶珠牛王守護神呪經
元應二年十一月二十八日以快玄得業本寫之
竟金剛資賴心
此書尾城南真福密寺藏祕本東南院任瑜法親
<pb n="21"/>
王相傳之古本也。

<article id="n203">作世水宅心陀羅尼</article>

No. 203
<sarticle>作世水宅心陀羅尼</sarticle>

多地耶他　闍藍婆　摩訶闍藍婆　阿奴呵闍藍
婆　娑囉闍藍婆　郁伽闍藍婆　夜叉毗梨闍藍
婆　那伽闍藍婆優羅伽毗梨　闍藍婆阿薩帝鼻
梨闍藍婆　阿輸婆比　利闍藍婆　摩嗟比　利
闍藍婆曼廚迦比梨闍藍婆　佉目羅比梨闍藍婆
　崩起比梨闍藍婆阿摩比梨闍藍婆　蘇脂目佉
闍藍婆　婆摩囉婆摩囉闍藍婆　摩囉比闍迦荼
鉢多囉布疏波頗藍婆　素叉梨牛婆素達摩耶若
　比利使致搔醯藍婆伽苫步（上聲）羅婆窮（去聲）窮婆羅
窮頻頭窮　婆羅闍比　娑婆呵
是陀羅尼句若為他人及自己身稱其名號為誦此
陀羅尼一切怖畏一切殃禍悉皆消滅。
水風摩尼宮陀羅尼輪。
多地他　蘇婆羅　婆羅底　那那婆羅底　制（平聲）
沙吒婆羅底　阿那婆羅底　奢婆多曷　囉婆羅
底　奢囉拏婆羅底　鳩牟尼婆羅底　珊支囉婆
羅底　制（平聲）陀娑羅婆羅底　娑羅婆羅底　娑羅
鉢利訶利　娑羅婆羅多（上聲）鉢利訶利　那那鉢利
訶利　婢毗迦鉢利訶利耶若鉢利訶利　蘇婆羅
鉢利訶利頻頭鉢利訶利　闍羅鉢利訶利憩多羅
鉢利訶利　特叉鉢利訶利　珊尼摩鉢利訶利
　蘇婆婆鉢提犁　劬摩耶末陀索谿　阿那耶波盧
誓　迷羅䟦迷　阿羅那求師佉羅毗闍[鞥-合+(白-日+田)]　那羅
延拏婢諶林[鞥-合+(白-日+田)]　憂羅伽阿尼彌簁　宮闍囉婆胡
迷訶闍債[鞥-合+(白-日+田)]　羯摩毗羅犁　舍羅摩拏娑離犁
　佉曷羅伽奢迷　阿斯那迷　阿耆尼鉢底利　能
求躭鼻犁婆耶遮婆留尼　犍咃債[鞥-合+(白-日+田)]犁釋迦囉是
若移　阿那鵄提　帝利　那耶　娜尼利帝利耶
頭婆佛阿訶地子瑟癡帝　莎婆訶　使此國天子
及其眷屬悉皆吉祥莎呵　那羅延拏　尼羅移
　莎呵　斫迦囉吠多迦羅迷　莎婆呵
此陀羅尼力能除一切鬪諍一切毒害夜叉羅剎修
羅惡龍乃至人非人等及諸禽獸一切非時風熱寒
冷災雲旱潦等過悉皆消滅。
此陀羅尼能令五穀悉皆成好令諸眾生增益壽命
增長身色　資生　安樂　無患　名譽　持戒
　多聞　布施　慈悲　智慧　方便　三昧　陀羅
尼　地觀　樂出世　化眾生　入大乘　勝願
　地地轉入　觀察陰界　慚愧　攝功德莊嚴佛土
　六波羅蜜行　一切十方諸佛常所護念　值過
佛一切菩薩善友　遊戲神足　壞一切煩惱不令
增長　神通渡於彼岸不令退減一切善法乃至無
上涅槃。
磨力大陀羅尼。
多地他　那鼻　摩訶那鼻　初何囉那[鞥-合+(白-日+田)]　阿鼻
具那[鞥-合+(白-日+田)]（去聲）僧輸沙拏那[鞥-合+(白-日+田)]　鼻何囉闍佉[鞥-合+(白-日+田)]　阿婆
羅牟尼　多嚧那胡嚧醯　那他（上聲）鉢帝利　闍婆
徒迷　魔囉娑帝　帝弭羅鉢帝利　蹇荼　涅利
何隷　斫初婆嘶　佉拏（上聲）毗迷踦（上聲）帝都裔　莎
波呵　鴦求囉踦　莎波呵　布疏簸耶迷　莎波
呵　跛羅債[鞥-合+(白-日+田)]　莎波呵　薩智耶都裔　莎波呵
　賒梨囉　那婆迦羅摩毗沙　莎波呵　此陀羅
尼句擁護國王　莎波呵
此陀羅尼力令一切眾果報所須及以地味悉無減
損無能毀奪地之精氣無放毒氣不壞美味能生五
穀藥草不奪其精氣無有毒氣不乾枯不澀惡不令
<pb n="22"/>
不熟寒熱不傷食用無障食已無毒（略抄）。
須彌藏龍仙菩薩說呪曰。
多地耶他　薩躭婆步闍　毗梨荼步闍　輸拒盧
梨荼步闍　迷盧闍婆　伽除婆步闍　炎（于釰切）炎
阿泥婆步闍　蘇摩羅阿䟦多步闍　債菩步闍
　莎波呵　此陀羅尼呪句擁護某甲莎波呵
若有眾生為諸毒龍之所惱亂當稱我名并誦此陀
羅尼我滅此龍貪瞋慢妬毒惡之心不能令彼作非
時風雨寒熱旱潦災雹惡。
此善住龍王為一切象龍主　此難陀龍王婆難陀
龍王為一切蛇龍主　此阿耨達龍王為一切馬龍
主　此婆樓那龍主為一切魚龍王　此摩那蘇婆
帝龍王為一切蝦蟇龍主。
善住龍王說呪曰。
多地耶他　那伽嚪步竹簁　那伽泥迷　那伽陀
囉輸伽囉　輸伽囉　闍邏輸伽囉　阿鼻摩祇娑
波呵娑囉目企　迦羅帝步竹簁　耶婆薩躭[鞥-合+(白-日+田)]
　帝闍耶　婆頗頴　毗目賖羯隷　莎波呵
如是陀羅尼句擁護某甲令一切怖畏一切災害悉
令消滅莎波呵。
難陀龍王婆難陀陀龍王說呪曰。
多地他　婆囉拏輸迷　鳩牛婆頭囉踦婆嚧拏懼
[鞥-合+(白-日+田)]　阿迦羅踦　翅賖泥毗摩何囉伽踦　鳩拏鼻
　阿羅耆　阿多沙隷　那邪那躭[鞥-合+(白-日+田)]　迦羅鳩世
　衰鴦懼波羅製乾陀何羅婆斯　莎婆呵　此陀
羅尼句擁護某甲莎婆呵
阿那婆達多龍王說呪曰。
多地他　那摩比梨世　那婆耶摩比梨世　阿奴
差那婆躳牛闍鼻踦　佉伽裴佉鉢囉都嚧安廌（徒賣
切）賀邪斯隷　那囉邪拏瞿迷　比那悉𨲙隷　阿
賖迦囉迷　阿初是泥移簁　牟尼薩[鞥-合+(白-日+田)]　莎波呵
　此陀羅尼擁護某甲令無怖畏殃禍莎波呵
婆樓那龍王說呪曰。
多地他　兮摩[鞥-合+(白-日+田)]迷　簸羅綺拏瞿泥　多拏頻度
帝利泥　婆羅叉達利迷　伽僧俱迷　比邪牟芩
　翅世　徒嚧謨提摩移（上）多那鋸斯　折摩奚雞
　遮羅何羅鴦耆那茶達坻　犍荼加都隷　莎波
呵　此陀羅尼句擁護某甲莎波呵
摩那蘇婆帝龍王說呪曰。
多地邪他　佛陀闍邪　婆羅差　阿摩尼迷菩哆
　娑離梨　阿婆未提　鉢囉帝邪尼利　阿婆尼
邏迷　企羅輸簁　那蘇都卑鉢梨卑娑什[鞥-合+(白-日+田)]　娑
犍陀婆梨　波囉諵訖利移　莎波呵　此陀羅尼
擁護某甲莎波呵
地藏菩薩欲說幢杖大陀羅尼門一經耳者所有耳
病悉得除愈亦除一切貪瞋癡等煩惱諸病設不全
滅能令輕薄乃至於佛法中得清淨信乃至後世資
生豐足眾人愛樂即說呪曰。
多地他　崩伽婆　末帝阿盧波　摩帝器多羅浮
革波那蹇地　句那磨企隷　磨蹉奴隷　橋何囉
那地　那叉䟦迷槃陀阿囉輸迷　捭伽羅耆梨迷
　盧醯多何羅[鞥-合+(白-日+田)]　濘伽羅蘇　婆伽那兮梨泥
　安陀柘漩梨迦囉浮逝　雞舍盧醯　三摩提頭婆
利　莎波呵　此陀羅尼句擁護某甲令離怖畏莎
波呵
無盡意菩薩說一切如來語言者聲發幢蓋摩尼願
眼大陀羅尼有大威德有大威勢有大威力滿多聞
藏滿智慧藏諸佛聲聞之所成就若有如來所盡形
壽安住淨戒安住優婆塞戒若住沙彌戒若住具足
戒若器非器若於此幢蓋摩尼願眼大陀羅尼能受
持讀誦七日七日慧觀方便恒常觀察於五受陰數
數誦此大陀羅尼於七日七夜能誦滿百千遍便得
聞持隨聞能受得無量辯才能令剎利婆羅門毗舍
<pb n="23"/>
首陀及一切眾生生敬信心又復能令豐足資財趣
向天道常得親近生諸佛即說呪曰。
多地他　帝利拏　僧是若翅　鼻帝利拏　頻[鞥-合+(白-日+田)]
迦㘕陀差　蒱婆蘇閉　遮摩羅諶[鞥-合+(白-日+田)]阿婆羅差
　阿差邪盧臂　阿遲邪兜摩帝彌利尸利婆毗莎婆
利　鴦渠闍陀是禰　闍闍囉奴迷　阿那摩輸地
　彌梨佉其利差　尼羅婆嚌　未伽婆差　袍婆
莎婆利呵佛梨　帝蘇步　莎婆囉佉逝　蘇謨帝
謨泥　莎波呵　此陀羅尼擁護某甲莎波呵
文殊師利菩薩欲令此四天下所有樹木華果五穀
藥味芽莖枝葉及依地眾生資須之具令其豐足為
擁護故說大陀羅尼名能懼尸利子利奴此四天下
中希有未有□增長一切種子芽莖枝葉華果藥味
潤澤甘味悉皆豐饒令一切眾生能作信戒多聞布
施智慧慈悲方便長養一切助菩提分法即於佛前
而說呪曰。
多地他　阿曼禰邪居閉　伽婆叉毗誓渠盧遮盧
迷　尸利邪叉居蘇迷那婆鋸聞地（徒賣切）　何囉闍
䟦迷車吒婆波摩嚌畢素狠祇阿佛囉素隷何娑伽
闍差　盧摩浮闍差　鉗毗囉婆素迷　阿奴摩邪
薩利鉢羅賒都裔莎波呵　此陀羅尼句擁護某甲
莎波呵
以此陀羅尼書高幢上以大音聲而讚誦之復以此
陀羅尼呪阿那果汁一千遍用散樹木田苗五穀若
以此呪呪諸螺鼓而吹繫之隨其音聲所到之處所
有華果五穀藥味依地生者一切災害無能毀壞無
能乾枯（云云）。
觀世音菩薩說船華功德大陀羅尼曰。
多地邪他　藍步莎婆利迦莎邪䟦迷　三稱移婆
竭隷　陀婆何楞伽闍隷　募力差素何叉莎婆梨
蘇呵風祇阿婆路迦陀隷悉陀呵毗呵毗婆差馳呵
　那頻婆兮梨　阿毗扇陀遏[鞥-合+(白-日+田)]　搔婆遮羅　阿
婆囉何羅斯婆羅呵初地　利⿰王垔迦何囉都裔　三
摩提羯泥婆羅闍尼帝利　摩訶浮多究細　阿囉
拏尼隷　婆羅呵賒迷　尼羅居蘇迷　莎波呵
　此陀羅尼句擁護國主莎波呵
若諸眾生聞此陀羅尼音一經耳者乃至微細蚊蚋
蟲等濁惡之心皆悉消滅於善法中得安住心況復
人等得聞此陀羅尼若有人欲求雨者當至泉原龍
居之處誦此陀羅尼一日誦一千八遍日日如是乃
至七日復以種種好華名香百味飲食散龍池中唯
除酒肉五辛不淨之食從月七日至十四日於十五
日旦當以胡椒末和豍麻油呪一千八遍塗白氎上
棄龍泉中能令此龍於彼人所生大欣喜便澍大雨
世尊即說偈言。
 所有諸苦生  皆由於飲食  若離於飲食 
 諸苦則不生 
觀世音菩薩說呪曰。
多地他　牟尼尸婆　牟尼那佉　牟尼波羅　牟
尼莎利　薩𧯞婆於娑差帝剎多囉波羅那膩羅
　婆邪婆　薩婆毗闍　邪婆悉利梨　莎波呵　此
陀羅尼句擁護某甲莎波呵

音釋𨲙（弟髮也）。𧯞（丁豆切）。䠋（髀同）。

<article id="n204">妙法蓮華三昧祕密三摩耶經</article>

No. 204
<sarticle>妙法蓮華三昧祕密三摩耶經</sarticle>

大興善寺三藏大廣智不空譯
摩訶毗盧遮那遍照薄伽梵。遊法界宮與寂光海會
俱。自受法樂從如來壽量金剛下大悲胎藏。說自證
<pb n="24"/>
偈言。
 歸命本覺心法身  常住妙法心蓮臺 
 本來具足三身德  三十七尊住心城 
 普門塵數諸三昧  遠離因果法然具 
 無邊德海本圓滿  還我頂禮心諸佛 
金剛薩埵白佛言。八句自證云何演說耶。
大日薄伽梵告金剛薩埵言。上四句者。金剛界會三
十七尊住月輪中遊於中臺。下四句者。八葉諸尊普
門三昧法然漫荼羅會。五院兩界本來同體自性大
漫荼羅。
金剛薩埵重白佛言。於一心中云何建立妙法蓮華
兩部漫荼羅耶。
大日尊告金剛薩埵言。於一心中妙法蓮華為中
臺金剛界會三十七智。八葉即是胎藏界會普門三
昧。
金剛薩埵重白佛言。妙法蓮華八葉中臺願為演說。
爾時大日薄伽梵告金剛薩埵言。諦聽善思念之。如
來祕密妙法蓮華本地八葉中臺諸尊序品該舒八
葉諸尊。中間諸品顯示八葉。勸發一品結歸八葉。其
間二十六品八葉中臺諸尊。方便譬諭。二品東方阿
閦佛一葉。信解藥草授記三品東南普賢菩薩一葉。
化城諭品南方寶生佛一葉。五百人記法師三品西
南文殊師利一葉。從寶塔品至神力品一十一品妙
法蓮華中臺內證。是故二佛在寂光多寶塔中遊虗
空會。囑累藥王西方一葉。妙法蓮華囑累蓮華部主
彌陀。妙音觀音二品同是西北方一葉。陀羅尼品北
方天鼓雷音佛一葉。妙莊嚴王東北彌勒菩薩一葉。
亦復品品文文句句皆有八葉。序品涌出兩品總舒
八葉諸尊。方便壽量等顯八葉。安樂勸發同結八葉。
亦復方便唯佛與佛諸法實相中臺自證。爾時世尊
告舍利弗已下。東門舍利弗領東南方葉。譬諭南方。
信解藥草授記西南。化城西方。五百人記法師三品
西北方葉。寶塔提婆二品北方。勸發彌勒前十四品
八葉諸尊。壽量一品中臺。毗盧分別隨喜東門一葉。
不輕西葉。神力南葉囑累西北藥王西葉。妙音觀音
西北一葉。陀羅尼品北方一葉。嚴王東北。
金剛薩埵白佛言。妙法蓮華經。文殊普賢為本尊耶。
大日如來告薩埵言。如汝所問。妙法蓮華前十四品
文殊師利為其本尊。妙法蓮華後十四品普賢菩薩
為其本尊。是故法華前十四品文殊師利仰為導師。
燈明佛昔妙法蓮華經文殊導師。今入龍宮唯說法
華引導龍女須臾成佛。安樂行品文殊師利問安樂
行。
薩埵白佛言。文殊師利提婆品時。從海涌出尊形如
何。
遮那告言。爾時文殊師利坐千葉蓮華。首戴八葉寶
冠。大海自然涌出。
薩埵重白佛言。八萬大士之中。文殊獨入龍宮。有何
意耶。
遮那重告言。文殊師利三世諸佛智母。龍宮畜生甚
愚。以文殊智破龍畜愚。八歲龍女。於剎那頃發菩提
心。於須臾頃便成正覺。
薩埵重白佛言。妙法蓮華後十四品普賢菩薩為其
本尊。有何意耶。
遮那告言。勸發品曰。若法華經行閻浮提。有受持者
應作此念。皆是普賢威神之力。若有受持讀誦正憶
念解其義趣如說修行。當知是人行普賢行。
薩埵重白。妙法蓮華本尊普賢有淺深耶。
遮那重言。汝自普賢何問自耶。普賢淺深有五重異。
一者等覺普賢。二者妙覺普賢。三者本覺普賢。四者
文字普賢。五者實相普賢。第一等覺變化普賢者。妙
法蓮華八葉東南葉普賢。又勸發品從東方來普賢
是也。第二妙覺普賢者。妙法蓮華八葉南葉寶生如
<pb n="25"/>
來。第三本覺普賢者。妙法蓮華中臺本覺大日如來。
第四文字普賢者。妙法蓮華根本一字<img n="sd-gif/CF/SD-CFC5.png"/><rubynote t="【圖】"/>字不生周
遍法界普賢是也。第五實相普賢者。妙法蓮華諸法
實相普賢是也。
亦復金剛薩埵白佛言。有自性身普賢自受用普賢
他受用普賢變化身普賢耶。
遮那告言。第一自性身普賢者。華嚴經示普賢唯依
如如不依國土。是自性身普賢尊也。第二自受用普
賢者。又曰普賢一毛孔中有不可說微塵佛剎。是自
受用普賢尊也。第三他受用普賢者。於色究竟。成自
受用身。為伏九十五種外道。下南閻浮。八相成道。是
他受用普賢尊也。第四變化身普賢者。法華經言。普
賢菩薩從東方來。普賢經云。普賢菩薩乃生東方淨
妙國土。其國土相。雜華經中已廣分別。是變化身普
賢尊也。
亦復大日如來告言。有九重普賢。一者等流普賢。二
者妙法蓮華等覺普賢。三者妙法蓮華妙覺普賢。四
者妙法蓮華中臺本覺大日普賢。五者妙法蓮華平
等本覺毗盧遮那如來普賢。六者妙法蓮華諸法本
覺毗盧遮那如來普賢。七者妙法蓮華一輪普賢。八
者妙法蓮華第一普賢。九者妙法蓮華頂上普賢。
爾時薩埵。首戴五智寶冠。左手持金剛鈴。右手持五
鈷金剛杵。杵按於心。坐蓮華臺。放光照法界。白薄伽
梵。今解佛敕妙法蓮華有三本尊。一者釋迦如來大
日如來變化尊像。二者前十四品文殊師利為其本
尊。三者後十四品普賢菩薩為其本尊。妙法蓮華修
行同入本覺一宮久遠本地無量壽命決定如來摩
訶毗盧遮那如來。
爾時摩訶毗盧遮那如來告金剛薩埵言。善哉善哉。
深入妙法蓮華性海。如汝所言。妙法蓮華釋迦大日
為其本尊。亦復文殊普賢菩薩為其本尊。十如實相
八葉九尊十尊。一部始修但說其德。妙法九尊蓮華
所座。妙法蓮華八葉四隅菩薩等覺。妙法蓮華八葉
四方四佛妙覺。妙法蓮華中臺大日如來本覺非因
非果遠因果。胎藏等覺金剛妙覺胎金之上。本覺法
界寂光海會。無始無終性相常住。一切眾生皆有妙
法蓮華八葉中臺十如十尊。是名妙法蓮華經王。
<品>妙法蓮華方便祕密三摩耶品</品>
爾時大日如來告金剛薩埵言。唯佛與佛乃能究盡
諸法實相。所謂諸法如是相如是性如是體如是力
如是作如是因如是緣如是果如是報如是本末究
竟等。
第一相葉東方阿閦
第二性葉南方寶生
第三體葉西方彌陀
第四力葉北方不空
第五作葉東南普賢
第六因葉西南文殊
第七緣葉西北觀音
第八果葉東北彌勒
第九報葉中臺大日本覺如來
第十本末平等本覺毗盧遮那如來
第十一重諸法實相本覺如來百葉千葉乃至不可
說葉。皆是妙法蓮華八葉卷舒變現。蓮華八葉八印
報是中臺。如是本末究竟平等平等大慧八葉中臺
平等大慧差別九尊。葉葉皆是八葉八印八佛八頂。
最下八葉。中間八印。最頂即是八佛八頂。諸佛菩薩
在所遊方。示現廣大染淨國土。皆居妙法八葉蓮華。
八葉所依八方世界皆為能依。香積佛土依於中臺。
十方世界皆居一心。一心八葉。心無盡故八葉無盡。
如來若現東方無量恒沙佛土。舒於東葉而作佛事。
餘方餘葉亦復如是。
爾時金剛薩埵重白佛言。諸佛世尊出世大事四佛
<pb n="26"/>
知見祕密。願為大眾演說。
大日如來為大眾說四佛知見妙法蓮華八葉中臺
四方四佛知見自證即說肝心真言告示。
曩謨三曼多勃駄南唵阿阿暗噁薩縛勃駄枳欀曩
娑乞蒭毗耶誐誐曩娑縛羅乞叉你薩里達磨浮陀
哩迦薩駄覽惹吽⿰釒�護縛日羅囉乞叉𤚥吽娑縛訶
以下金剛薩埵自說。
曩謨三曼多勃駄南者歸命普
佛陀義。唵者三身以三字含一字故。其在守護。是即
三身具足義。阿者開佛知見義。阿者示佛知見
義。中暗者悟佛知見義。噁者入佛知見義。是即
四方四佛種子薩嚩勃駄者一切佛義。
枳欀曩者知義。娑乞蒭毗耶者。見義知見
法界義。誐誐曩娑縛羅者。如虗空性
義。乞叉你者。離苦義。是皆方便功德。薩里者
妙正義。達摩者法義。浮陀唯迦者。白
蓮八葉義。薩駄覽者經義。是則妙法蓮華經義。
惹者入義。吽者遍義。[金*(离-禸+ㄆ)]者不可得義。護者
歡喜義。縛日羅者。堅固金剛義。囉乞叉
𤚥吽者空無相義也。即是密說遠本義。故方便品
曰從。久遠劫來讚示涅槃法者即此義也。空無相義
者。文殊師利菩薩三解脫門功德義故。以文殊為本
尊。是方便品肝心真言兼本實也。
<品>妙法蓮華三昧見寶塔祕密三摩耶品</品>
爾時佛前有七寶塔高五百由旬。金剛薩埵白薄伽
梵。此寶塔中有何佛耶。
大日如來告薩埵言。此寶塔中有大覺獅子座。座上
有寶蓮華。蓮華上左有<img n="sd-gif/A5/SD-A5E4.png"/><rubynote t="【圖】"/>字。<img n="sd-gif/A5/SD-A5E4.png"/><rubynote t="【圖】"/>字變成大鉢。鉢變成
釋迦如來。釋迦如來變成胎藏界大日如來。大日如
來法界定印。右有<img n="sd-gif/CF/SD-CFC5.png"/><rubynote t="【圖】"/>字變成寶塔。寶塔變成多寶如
來。多寶如來變成金剛界智拳印。大日如來胎藏金
剛二佛。竝入一佛壽命海中無別。即是無量壽命決
定如來入三摩地。心月輪中有<img n="sd-gif/CF/SD-CFC5.png"/><rubynote t="【圖】"/>字。<img n="sd-gif/CF/SD-CFC5.png"/><rubynote t="【圖】"/>字變成八葉
蓮華。八葉蓮華遍法界剎。利益無邊一切群生。
薩埵白佛。妙法蓮華經根本一字<img n="sd-gif/CF/SD-CFC5.png"/><rubynote t="【圖】"/>字深旨。願為我
說。
大日如來告薩埵言。妙法蓮華經一部始終文文句
句字字皆悉無非<img n="sd-gif/CF/SD-CFC5.png"/><rubynote t="【圖】"/>字。<img n="sd-gif/CF/SD-CFC5.png"/><rubynote t="【圖】"/>字本來實相本來不生。<img n="sd-gif/CF/SD-CFC5.png"/><rubynote t="【圖】"/>
字有四。一者平等。二者本誓。三者除障。四者驚覺。<img n="sd-gif/CF/SD-CFC5.png"/><rubynote t="【圖】"/>
字亦四。一者息災。二者增益。三者降伏。四者接召。序
中敘四。正中顯四。弘中弘四。六瑞<img n="sd-gif/CF/SD-CFC5.png"/><rubynote t="【圖】"/>字平等實相。下
至阿鼻上至有頂平等金色。蒙平等光悟於平等實
相寂光。世尊大悲遂說四<img n="sd-gif/CF/SD-CFC5.png"/><rubynote t="【圖】"/>令悟平等。方便品中正
說平等。傍說餘三。火宅諭中正說本誓。傍說餘三。窮
子化城正說除障。傍示餘三。雲雨五百正說驚覺。傍
宣餘三。人記在中。法師流通已前。四<img n="sd-gif/CF/SD-CFC5.png"/><rubynote t="【圖】"/>分身雲集開
一制底。多寶如來證明四<img n="sd-gif/CF/SD-CFC5.png"/><rubynote t="【圖】"/>。達多文殊常傳四<img n="sd-gif/CF/SD-CFC5.png"/><rubynote t="【圖】"/>速
疾之門。龍女出海南方成道。發誓薩埵捨身弘宣<img n="sd-gif/CF/SD-CFC5.png"/><rubynote t="【圖】"/>
字四法。四安樂行一剎那圓滿<img n="sd-gif/CF/SD-CFC5.png"/><rubynote t="【圖】"/>行。涌出千界大眾
欲顯本地大曼荼羅本不生<img n="sd-gif/CF/SD-CFC5.png"/><rubynote t="【圖】"/>我。即久成如來壽量
常住大日心地本不生體。乃至普賢從本遠來重請
四法諸本不生。唯覺我心本來不生法界普賢大日
心地<img n="sd-gif/CF/SD-CFC5.png"/><rubynote t="【圖】"/>字不生。即是眾生心自性本清淨妙法蓮華
體。
<品>妙法蓮華三昧提婆達多祕密三摩耶品</品>
爾時金剛薩埵白薄伽梵。提婆達多本源云何。
大日如來告薩埵言。提婆達多文殊師利八大童子
彼清涼山不思議童子。是故提婆品時。文殊師利不
思議童子。首著八葉蓮華寶冠從海涌出。引導龍女
即身成佛。達多文殊文殊利劒龍女吞文殊利劒俱
利伽羅不動威怒不動威怒娑竭羅龍王七佛出世
龍女從海涌出即身成佛上地水火風空得如意寶
珠。妙法蓮華八葉中臺中臺不動威怒速疾成道。
<pb n="27"/>
金剛薩埵重白佛言。娑竭羅龍王女即身成佛時。一
切眾生三魂七魄即身成佛。乃至草木即身成佛密
呪願說。
爾時世尊。說即身成佛祕密真言曰。
<img n="sd-gif/E0/SD-E074.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/><img n="sd-gif/A6/SD-A658.png"/><rubynote t="【圖】"/><img n="sd-gif/CF/SD-CFC5.png"/><rubynote t="【圖】"/><img n="sd-gif/A6/SD-A658.png"/><rubynote t="【圖】"/><img n="sd-gif/A5/SD-A5E5.png"/><rubynote t="【圖】"/><img n="sd-gif/CF/SD-CFC5.png"/><rubynote t="【圖】"/><img n="sd-gif/CF/SD-CFC6.png"/><rubynote t="【圖】"/><img n="sd-gif/A5/SD-A5DC.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/><img n="sd-gif/A6/SD-A658.png"/><rubynote t="【圖】"/><img n="sd-gif/A4/SD-A44C.png"/><rubynote t="【圖】"/><img n="sd-gif/A6/SD-A64C.png"/><rubynote t="【圖】"/><img n="sd-gif/A4/SD-A44C.png"/><rubynote t="【圖】"/><img n="sd-gif/A6/SD-A64C.png"/><rubynote t="【圖】"/><img n="sd-gif/A6/SD-A67A.png"/><rubynote t="【圖】"/><img n="sd-gif/A6/SD-A640.png"/><rubynote t="【圖】"/><img n="sd-gif/B0/SD-B065.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/>
說此真言時。草木國土悉皆平等即身成佛。薩里達
磨芬陀梨華最初羯羅藍內有十色千葉蓮華。蓮華
中有一千三百九十五尊。此佛忽然建立身形千葉
白蓮華成三百六十白骨上覆大多勝三魂圓滿於
月輪中。佛性了了三昧證慧甚大自在。又說真言曰。
<img n="sd-gif/E0/SD-E074.png"/><rubynote t="【圖】"/><img n="sd-gif/E0/SD-E045.png"/><rubynote t="【圖】"/><img n="sd-gif/A6/SD-A658.png"/><rubynote t="【圖】"/><img n="sd-gif/A4/SD-A444.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/><img n="sd-gif/A4/SD-A444.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/><img n="sd-gif/A5/SD-A5E5.png"/><rubynote t="【圖】"/><img n="sd-gif/A6/SD-A656.png"/><rubynote t="【圖】"/><img n="sd-gif/A5/SD-A5E5.png"/><rubynote t="【圖】"/><img n="sd-gif/A5/SD-A5E5.png"/><rubynote t="【圖】"/><img n="sd-gif/A6/SD-A658.png"/><rubynote t="【圖】"/><img n="sd-gif/B0/SD-B065.png"/><rubynote t="【圖】"/><img n="sd-gif/A6/SD-A6A9.png"/><rubynote t="【圖】"/>
說此真言三魂七魄入于妙覺即身成佛。
<品>妙法蓮華如來壽量祕密三摩耶品</品>
爾時金剛薩埵白世尊言。久遠實成如來尊形願為
宣示。
大日如來告薩埵言。妙法蓮華久遠實成如來。本來
多寶塔中湛然常住。其名無量壽命決定王如來。手
結法界定印。首有二佛寶冠。寶冠左有釋迦如來。是
胎藏界。毗盧遮那如來右。有多寶如來。是金剛界。毗
盧遮那如來常在塔中。雲集分身同體自性毗盧遮
那如來海會寶塔東門有上行菩薩。南門有無邊行
菩薩。西門有淨行菩薩。北門有安立行菩薩。是四菩
薩四方四佛。是故結四佛印。又寶塔東南有普賢菩
薩。西南有文殊師利菩薩。西北有觀世音菩薩。有彌
勒菩薩。妙法蓮華八葉中臺三部大日同體海會五
百塵點劫上無量壽命決定王如來。說心真言曰。
曩謨阿路哩弭跢欲枳孃曩尾𩕳室羅逝捺羅也怛
他蘖跢也唵薩縛僧塞迦羅跛哩秫駄達磨帝摩訶
曩也波里縛隷莎呵
金剛薩埵說曰。曩謨者歸命句。阿路里
弭跢者東方句。欲枳孃曩者南方句。尾
𩕳室者西方句。羅逝捺羅也者北方
句。怛他蘖跢也者中臺句。唵者三身
中臺八葉俱具三身。故真言中間置唵字。薩
縛僧塞迦羅者南方句。跛哩林駄
達磨帝者文殊句。摩訶曩也者觀
音句。波里縛隷者彌勒句。莎呵者決
定成就句。此有深祕。
爾時金剛薩埵白世尊言。久遠實成如來。在何處耶。
大日如來告薩埵言。一切眾生一念心中。皆有如來
壽量長遠身寂光海會不退菩薩亦不能知。是故彌
勒三請我如來四誡然演說。
金剛薩埵重白佛言。世尊。法華何文宣說一念寂光
海耶。
世尊告言。法華宣示眾生聞佛壽命長遠一念信解。
如來如實知見三界之相無有生死。毗盧遮那徧一
切處。其佛住處各常寂光。如來般若知見三界六道
山河大海本來虗空無生無死。大般涅槃常寂滅光。
眾生不知。名為生死之初無明。
涅槃經後分上曰。我以甚深般若。徧觀三界一切六
道諸山大海大地含生。如是三界根本性離畢竟寂
滅同虗空相。無名無識永斷諸有。本來平等無高下
相。無見無聞無覺無知。不可繫縛。不可解脫。無眾生
無壽命。不生不起不盡不滅。非世間非非世間。涅槃
生死皆不可得。其知是者名出世人。是事不知名生
死始。汝等大眾應斷無明滅生死始。徧觀三界有情
無情一切人法悉皆究竟。不出三界。不入諸有。本來
清淨無垢無煩惱。與虗空等。不平等非不平等。盡諸
動念。思想心息。如是法相名大涅槃。復告大眾。我以
佛眼。徧觀三界一切諸法。無明本際性本解脫。於十
方求了不能得。無故所因枝葉皆悉解脫。無明解脫
故乃至老死皆得解脫。以是因緣我今安住常寂滅
光名大涅槃。
<pb n="28"/>
<品>又妙法蓮華三昧如來壽命祕密三摩耶品</品>
金剛薩埵重白佛言。久遠實成無量壽命決定王如
來之上。有佛法耶。
毗盧遮那如來告言。久遠實成妙法蓮華。有八重位。
一者久遠等覺本地妙法蓮華八葉四菩薩是等覺
位尊。二者久遠實成妙覺本地妙法蓮華八葉四佛
妙覺位尊。三者久遠實成妙覺之上中臺本覺久遠
實成本地妙法蓮華中臺大日如來本覺八葉四佛
始覺如來。四者本地中臺大日如來本覺之上有妙
法蓮華。平等本覺如來中臺本覺如來八葉四佛下
為始覺。中臺獨為本覺如來。此是第九報臺本覺大
日還下佛第十本末究竟平等本覺毗盧遮那如來
本相葉佛乃至末報臺大日如來平等八葉中臺皆
同本覺如來本覺位高。五者平等本覺如來之上諸
法本覺毗盧遮那如來平等本覺毗盧遮那如來尚
八葉中臺九尊本覺九法身其餘諸法九法界等非
本覺佛尚下諸法本覺毗盧遮那如來九法界森羅
萬像皆悉本覺如來。至一切塵。皆來禮仰為本覺如
來。六者諸法本覺如來之上一輪之法三重本覺如
來墮始覺本覺故尚下一輪始覺本覺不立本來不
生法故在本覺上。七者一輪上第一之法一輪<img n="sd-gif/CF/SD-CFC5.png"/><rubynote t="【圖】"/>字
字輪種子種子三昧耶形尊形有相有相凡愚方便
而實唯住於實相第一義實相高。八者第一義實相
義實相義尚隨義故下獨王頂上非愚量實相最頂。
<品>妙法蓮華三昧常不輕菩薩祕密三摩耶品</品>
爾時金剛薩埵白世尊言。不輕菩薩云何禮耶。
大日如來告言。常不輕者。常是一禮。不輕是一切禮。
知見眾生心蓮禮拜。不專讀誦經典。但行禮拜。信
[金*(离-禸+ㄆ)]字門。禮中臺摩訶毗盧遮那如來。是名一禮。縛
字門者言語道斷。上有一點即是大空。大空即是不
思議。我法妙難思。但行禮拜。四禮。一禮金剛部性。二
禮寶部性。三禮法部性。四禮羯磨部性。是名一切禮。
禮世間相常住佛性。禮<img n="sd-gif/E0/SD-E074.png"/><rubynote t="【圖】"/>字門。禮<img n="sd-gif/E0/SD-E074.png"/><rubynote t="【圖】"/>字門。禮金剛部
自性法身之性。禮煩惱即菩提佛性。禮怛洛字門
禮怛洛字門。禮寶部功德法身之性。禮結業即解
脫佛性。禮紇利字門。禮紇利字門。禮法部智惠
法身之性。禮生死即涅槃佛性。禮惡字門。禮惡
字門。禮羯磨部變化身之性。皆悉禮拜。一禮一切禮
金剛薩埵重白佛言。不輕菩薩可禮草木國土等耶。
毗盧遮那佛告言。深住禮拜。如汝所問。法界體性無
分別。森羅萬像即法身。是故我禮一切塵。
<品>妙法蓮華三昧陀羅尼祕密三摩耶品</品>
金剛薩埵白世尊言。十羅剎等本源云何。
毗盧遮那佛告言。十羅剎女。本有三覺。一者等覺。二
者妙覺。三者本覺。初四羅剎淨行等四大菩薩第五
羅剎釋迦牟尼中四羅剎八葉四大菩薩第十羅剎
多寶如來又十羅剎十如是尊形八羅剎八葉如是
第九皐諦第九如是第十羅剎本末究竟等也。

應永二十一年（甲午）十月三日。多武峯學頭。自書寫
付無參老僧。老僧付囑中訓了。再三誡曰。是髻中
寶珠也。怪漏以莫扶過。謹勉之。
伏尺藏究菴求法資中訓
應永三十四年（丁未）五月二十七日。賜御本奉書寫
之處也。祐空上人曰。弘法大師御請來之御經曰
仍祕藏無極也。爰良助親王於多武峯二帖被流
製見如彼注右六地藏本緣委悉也云。與此經不
同歟。追之可尋之。是乘藏房隆清御相傳之祕本
也。深祕深祕不可有他見（云云）。
金剛最辨（坂本安養寺明了上人）
永享九年（丁巳）六月二十七日。於山門寶幢院北谷
法光房。更不顧短筆之嘲後見之謗。偏任求法之
志。如鳥跡書寫之記。
<pb n="29"/>
金剛宗潤（年五十一臘三十八）

<talk>No. 204-A
 䟦蓮華三昧經後</talk>

夫薩里達磨芬陀梨迦三昧薩駄覽者。大日如來答
說金剛薩埵請問。開示本初祕妙密藏。稱述一切諸
情非情三魂七魄即身成佛乃至草木即身成佛祕
密真言。我高祖大師標題於大蓮華部無障礙經。舉
經文中之自證八句偈。以成立即身成佛之義也。有
曰。蓮華三昧經者。我朝聞其名未見其經。弘法大師
入唐時。謁惠果和尚。雖遂傳法灌頂。而蓮華三昧經
最深祕密法不能傳之。唯以歸命本覺心法身（乃至）還
我頂禮心諸佛之偈。傳之而已（文）然案<img n="sd-gif/CF/SD-CFC5.png"/><rubynote t="【圖】"/>字觀檜尾
記引據於蓮華三昧經以證成於自口說焉。由斯觀
之。詎惟非八句自證偈必矣。谷響集第十（三右）曰。台家
經旨相承口訣中曰。蓮華三昧經亦云無障礙經。具
題曰妙法蓮華三昧祕密三摩耶經。智證大師拔十
卷中至要請來云（文）凡此祕經蓋有兩卷。所謂今之
祕經與說六地藏尊本地之經矣。于越亮去元祿十
四載首夏中旬。苟有傳燈護法微志。飛錫北京。謁于
西山真乘院大僧正源公。面授口譯悉遂願望。歸拜
壬生地藏菩薩。寓宿於安養菴。幸得斯經於藏。喜踊
無極。誠希有哉。百世之嘉會千載之良遇也。乃採毫
素而事繕寫。時時細讀衍文脫字倒字筆誤往往而
在。欷然靡弗釋卷悲歎焉。今年豐山西寮秀敘闍梨
慈慧東海鹿嶋春傳古本。由是兩經參考更親書寫
尋播旁訓。以貽將來。雖爾。間猶不無狐疑。冀俟使於
後學獲正好本。添𠜂純粹粲然潤色流通[金*(离-禸+ㄆ)]水利澤
枯槀妙法華實繁茂久住真風颺開心地阿蓮云。
時
正德元年龍飛辛卯雪月二十一日傳瑜伽教苾蒭
性亮玄心誌於輪山巖松溪徧照院南軒

<article id="n205">佛說阿彌陀佛根本祕密神咒經</article>

<other>No. 205</other>
<sarticle>佛說阿彌陀佛根本祕密神呪經</sarticle>

曹魏朝三藏菩提流支奉　詔譯
如是我聞一時佛在舍衛國祇樹給孤獨園與大比
丘眾千二百五十人俱皆是大阿羅漢眾所知識長
老舍利弗摩訶目犍連摩訶迦葉摩訶迦旃涎摩訶
俱絺羅離婆多周利槃陀伽難陀阿難陀羅睺羅憍
梵波提賓頭盧頗羅墮迦留陀夷摩訶劫賓那薄狗
羅阿菟樓駄如是等諸大弟子并諸菩薩摩訶薩文
殊師利法王子阿逸多菩薩乾陀訶提菩薩常精進
菩薩與如是等諸大菩薩及釋提桓因等無量諸天
大眾俱。
爾時佛告長老舍利弗從是西方過十萬億佛土有
世界名曰極樂其土有佛號阿彌陀今現在說法舍
利弗彼土何故名為極樂其國眾生無有眾苦但受
諸樂故名極樂。
又舍利弗極樂國土七重欄楯七重羅網七重行樹
皆是四寶周帀圍遶是故彼國名曰極樂。
又舍利弗極樂國土有七寶池八功德水充滿其中
池底純以金沙布地四邊階道金銀瑠璃玻⿰王梨合成
上有樓閣亦以金銀瑠璃玻⿰王梨硨磲赤珠瑪瑙而嚴
飾之池中蓮華大如車輪青色青光黃色黃光赤色
赤光白色白光微妙香潔舍利弗極樂國土成就如
是功德莊嚴。
又舍利弗彼佛國土常作天樂黃金為地晝夜六時
而雨曼陀羅華其國眾生常以清旦各以衣裓盛眾
<pb n="30"/>
妙華供養他方十萬億佛即以食時還到本國飯食
經行舍利弗極樂國土成就如是功德莊嚴。
復次舍利弗彼國常有種種奇妙雜色之鳥白鵠孔
⿱少隹鸚鵡舍利迦陵頻伽共命之鳥是諸眾鳥晝夜六
時出和雅音其音演暢五根五力七菩提分八聖道
分如是等法其土眾生聞是音已皆悉念佛念法念
僧舍利弗汝勿謂此鳥實是罪報所生所以者何彼
佛國土無三惡趣舍利弗其佛國土尚無三惡道之
名何況有實是諸眾鳥皆是阿彌陀佛欲令法音宣
流變化所作舍利弗彼佛國土微風吹動諸寶行樹
及寶羅網出微妙音譬如百千種樂同時俱作聞是
音者皆自然生念佛念法念僧之心舍利弗其佛國
土成就如是功德莊嚴。
舍利弗於汝意云何彼佛何故號阿彌陀舍利弗彼
佛光明無量照十方國無所障礙是故號為阿彌陀
又舍利弗彼佛壽命及其人民無量無邊阿僧祇劫
故名阿彌陀舍利弗阿彌陀佛成佛已來於今十劫
又舍利弗彼佛有無量無邊聲聞弟子皆阿羅漢非
是算數之所能知諸菩薩眾亦復如是舍利弗彼佛
國土成就如是功德莊嚴。
又舍利弗極樂國土眾生生者皆是阿[鞥-合+(白-日+田)]䟦致其中
多有一生補處其數甚多非是算數所能知之但可
以無量無邊阿僧祇劫說舍利弗眾生聞者應當發
願願生彼國所以者何得與如是諸上善人俱會一
處舍利弗不可以少善根福德因緣得生彼國。
又舍利弗阿彌陀佛有根本祕密陀羅尼神呪是名
拔一切業障根本得生極樂淨土神呪即說呪曰。
南無阿彌多婆夜哆（多曷切）（一）他伽跢（都餓切）（二）夜哆地（途賣切）（三）
夜他阿彌利（上聲）（四）都婆毗（五）阿彌利哆（六）悉耽婆毗
（七）阿彌利哆（八）毗迦蘭諦（九）阿彌利哆（十）毗迦蘭哆
（十一）伽彌膩（十二）伽伽那（十三）枳多迦𨽻（十四）莎婆訶（十五）
佛言若有善男子善女人能誦此呪者阿彌陀佛常
住其頂日夜擁護無令怨家而得其便現世常得安
穩臨命終時任運往生極樂國土。
又舍利弗阿彌陀佛名號具足無量無邊不可思議
甚深祕密殊勝微妙無上功德所以者何阿彌陀佛
三字中有十方三世一切諸佛一切諸菩薩聲聞阿
羅漢一切諸經陀羅尼神呪無量行法是故彼佛名
號即是為無上真實至極大乘之法即是為無上殊
勝清淨了義妙行即是為無上最勝微妙陀羅尼而
說偈曰。
 阿字十方三世佛  彌字一切諸菩薩 
 陀字八萬諸聖教  三字之中是具足 
舍利弗若有眾生聞說阿彌陀佛不可思議功德歡
喜踊躍至心稱念深信不懈於現在身受無比樂或
轉貧賤獲得富貴或得果免宿業所追病患之苦或
轉短命得壽延長或怨家變恨得子孫繁榮身心安
樂如意滿足如是功德不可稱計。
舍利弗若有善男子善女人聞說阿彌陀佛執持名
號若一日若二日若三日若四日若五日若六日若
七日一心不亂專持名號以稱名故諸罪消滅即是
多善根福德因緣其人臨命終時阿彌陀佛與諸聖
眾現在其前是人終時心不顛倒即得往生阿彌陀
佛極樂國土舍利弗我見是利故說此言若有眾生
聞是說者應當發願生彼國土。
舍利弗如我今者讚歎阿彌陀佛不可思議功德東
方亦有阿閦[鞥-合+(白-日+田)]佛須彌相佛大須彌佛須彌光佛妙
音佛如是等恒河沙數諸佛各於其國出廣長舌相
徧覆三千大千世界說誠實言汝等眾生當信是稱
讚不可思議功德一切諸佛所護念經。
舍利弗南方世界有日月燈佛名聞光佛大焰肩佛
須彌燈佛無量精進佛如是等恒河沙數諸佛各於
其國出廣長舌相徧覆三千大千世界說誠實言汝
<pb n="31"/>
等眾生當信是彌讚不可思議功德一切諸佛所護
念經。
舍利弗西方世界有無量壽佛無量相佛無量幢佛
大光佛大明佛寶相佛淨光佛如是等恒河沙數諸佛
各於其國出廣長舌相徧覆三千大千世界說誠實
言汝等眾生當信是稱讚不可思議功德一切諸佛所
護念經舍利弗北方世界有焰肩佛最勝音佛難⿰公且
佛日生佛網明佛如是等恒河沙數諸佛各於其國
出廣長舌相徧覆三千大千世界說誠實言汝等眾
生當信是稱讚不可思議功德一切諸佛所護念經
舍利弗下方世界有師子佛名聞佛名光佛達摩佛
法幢佛持法佛如是等恒河沙數諸佛各於其國出
廣長舌相徧覆三千大千世界說誠實言汝等眾生
當信是稱讚不可思議功德一切諸佛所護念經。
舍利弗上方世界有梵音佛宿王佛香上佛香光佛
大焰肩佛雜色寶華嚴身佛沙羅樹王佛寶華德佛
見一切義佛如須彌山佛如是等恒河沙數諸佛各
於其國出廣長舌相徧覆三千大千世界說誠實言
汝等眾生當信是稱讚不可思議功德一切諸佛所
護念經。
舍利弗於汝意云何何故名為一切諸佛所護念經
舍利弗若有善男子善女人聞是諸佛所說名及經
名者是諸善男子善女人皆為一切諸佛共所護念
皆得不退轉於阿耨多羅三藐三菩提是故舍利弗
汝等皆當信受我語及諸佛所說舍利弗若有人已
發願今發願當發願欲生阿彌陀佛國者是諸人等
皆得不退轉於阿耨多羅三藐三菩提於彼國土若
已生若今生若當生是故舍利弗諸善男子善女人
若有信者應當發願生彼國土。
舍利弗如我今者稱讚諸佛不可思議功德彼諸佛
等亦稱說我不可思議功德而作是言釋迦牟尼佛
能為甚難希有之事能於娑婆國土五濁惡世劫濁
見濁煩惱濁眾生濁命濁中得阿耨多羅三藐三菩
提為諸眾生說是一切世間難信之法舍利弗當知
我於五濁惡世行此難事得阿耨多羅三藐三菩提
為一切世間說此難信之法是為甚難佛說此經已
舍利弗及諸比丘一切世間天人阿脩羅等聞佛所
說歡喜信受作禮而去。
佛說阿彌陀佛根本祕密神呪經

<ps>No. 205-A
 神呪經真偽決疑</ps>

難云藏經之中拔一切業障根本得生淨土呪（出小
無量壽經）劉宋天竺三藏求那䟦陀羅奉詔重譯矣合
計五十九字一十五句也又說呪功德有若有善
男子（乃至）任運往生之二十七字（切德文如此經）而無前
後文且前後文者與羅什所譯之小經全同而無
異中間編入神呪與說功德等之文為流支所譯
是以阿字十方等文為金口說欲壓下眾經企揚
邪慢之後學偽制者歟疑難不少考於諸錄不載
此經（其一）此經前後文與羅什所譯小經雖有剩語
少分無異譯人既異文言何同（其二）依彌陀不思議
神力傳（神力傳在藏本）龍樹菩薩願生安養夢感此呪耶
（或作那）舍三藏誦此呪天平寺銹法師從那舍三藏
口受此呪其人云經本外國不來（文）蒙記（有楞伽經蒙授
記之文）龍樹譯場耶舍不得其本（其三）況外國不來矣
未渡經本誰人譯之（其四）又流支傳中（唐傳一釋教錄六等）未
見譯此經之語（其五）偽經梗槩如是云何正經耶答
曰不載錄中不流布故例如彼釋摩訶衍論七百
年之間不流布漢土（釋論不流布漢土出通法疏一卷）通疑難之
一異譯而文言全同例如羅什所譯阿彌陀經與
求那䟦陀羅翻譯小無量壽經文言同而不異見
<pb n="32"/>
于開元釋教錄第十二卷同第十四卷同第十七
卷又如真諦與摩多所譯起信（摩多者釋論譯者也釋論本文者起
信論也）文言不異（會三）龍樹耶舍不得之者結集之梵
本百千也（依華嚴一經上本經有十箇三千大千世界微塵數偈一四天下微塵數品中本經
有四十九萬八千八百偈一千二百品下本經有十萬偈四十八品略本經即今本部八十卷等也出行
願品疏鈔三卷）況難訶之中云外國不來在梵地分明（會三）
又外國不來語以不得故屬之未渡（會四）流支傳中
不舉者所譯經論最廣何悉載之流支傳云流支
房內經論梵本可有萬夾所翻新文筆受藁本滿
一間屋（文）萬夾滿屋之中有此經指掌乎用不任
學者敢勿生毀謗願以一校功自他生安樂。
于時元祿十一年九月下旬
武江上高輪龍原寺九世住　寂譽知足欽書

<article id="n206">馬鳴菩薩成就悉地念誦</article>

No. 206
<sarticle>馬鳴菩薩成就悉地念誦一卷
（吉備大臣持來）</sarticle>

大興善寺三藏沙門大廣智不
空奉　詔譯
爾時菩薩白佛言我有大神力極祕密陀羅尼為度
脫當來末法雜染世界眾生欲說是神呪佛聽許爾
時佛世尊讚菩薩言善哉善哉汝諸佛聽許諸菩薩
諸天皆悉以隨喜速疾可說即菩薩從座而起合掌
低頭踊躍歡喜右遶佛三迊退坐一面佛前即說大
神呪曰。
曩莫三曼駄沒駄喃迦嚩日羅（二合）縛多曩吽篤𧁢訖
哩（二合）婆呵
爾時說妙真言已三千大千世界六種震動天雨曼
荼羅華地涌出七寶一切眾生獲得悉地財綿錦繡
金寶種如山岳世間甚以為希有若有在家出家善
男善女受持是妙真言之中一字及我名一經於耳
消滅生生世世極貧窮果報速疾世間出世間榮華
樂具滿足成就供養三寶及六親九族乃至一切乞
匃給施莫不如意。
若欲受持此法先畵菩薩像其形六臂又二腎色紅
蓮華白馬為座圍遶六大使者菩薩畫已從師傳授
真言先錦繡淨潔衣服乃至妻子眷屬所持財寶用
施與師我即歡喜以一切寶施恩以七寶若是誓願
不信為人不可令聞不可說假令受習修道不感應
斯妙真言價直無央數佛功德若發信心供養恭敬
瑜伽者如佛敬妙句受持之人得大功德如前所說
若有國王大臣及諸小國王國土萬物枯盡五穀不
豐登又蠶子不生錦繡財綿乏少時年中三箇月修
行是法所謂三月三日五月五日九月九日種種妙
華散種種餚饍飲食用供養五穀成就萬菓豐登國
民皆悉天上人中所有樂具滿足其壇法量二肘半
用牛糞塗種種名香和泥塗賢瓶四角置十方毗底
羅香燒不燒是香不成就法所設供具用至其信心
不喚菩薩自來至納受證誠令滿足施主所求願若
有信男信女不論淨不淨日日晨朝時受持妙真言
一百八遍并菩薩讚歎七遍稱誦不離身體世間諸
事報示又官位福壽如意成就。
又印相說十指交絞右押左腕相離以印印五處由
結印誦真言力故滅除無量罪報厭眉呪咀惡鬼羅
剎亡靈魑魅之毒害一切灾難得無量福現世有無
量快樂後生往生極樂。

子細次第可見又可受習符書大靈驗速疾術。
一校了
奧書有康和天仁大治保延年號蠧損文字不
<pb n="33"/>
分明故略之。
以高山寺藏本寫得畢
文化甲子七月二十七日　一校了　　慈順

<article id="n207">十六大羅漢因果識見頌</article>

<talk>No. 207-A
 十六羅漢因果識見頌并序</talk>

余甞覽釋教大藏經究諸善之理見諸佛菩薩施廣
大慈悲力啟利益方便門大自天地山河細及昆蟲
艸木種種善諭開悟迷徒奈何業結障蔽深高著惡
昧善者多見性識心者少故佛佛留訓祖祖垂言以
濟羣生以成大願所以隨函類眾聖之詮總為大藏
凡四百八十函計五千四十八卷錄而記之俾無流
墮余慶曆初任知政事時西虜背惠侵擾邊遇勞師
困民以殄兇醜聖人愛民䘏士命余宣撫河東沿邊
居民將士塗中寓宿保德氷谷之傳舍偶於堂簷罅
間得故經一卷名曰因果識見頌其字皆古隷書乃
藏經所未錄而世所希聞者也余頗異之啟軸而觀
乃十六國大阿羅漢為摩拏羅多等誦佛說因果識
見悟本成佛大法之頌也一尊七頌總一百一十二
頌皆直指死生之源深陳心性之法開定慧真明之
宗除煩惱障毒之苦濟生戒殺誘善袪邪正漸法序
四等功德說頓教陳不二法門分頓漸雖殊合利鈍
無異使羣魔三惡不起於心萬法諸緣同皈於善余
一句一嘆一頌一悟以至卷終胸臆豁然頓覺世緣
大有所悟儻非世尊以六通萬行圓明惠鑒之聖則
無以至此方知塵世之中有無邊聖法大藏之內有
遺落寶文謹於府州承天寺命僧歸依別錄藏之厥
後示諸講說高僧通證耆達皆未見聞莫不欽信後
於戊子歲有江陵老僧惠喆見訪因話此頌諸聖祕
密世所希聞喆傳之於武陵僧普煥處寶之三十餘
年未逢別本余因求副本正其舛駮以示善知故直
序其事以紀其因。時戊子仲春高平范仲淹序

<other>No. 207</other>
<sarticle>十六大阿羅漢因果識見頌</sarticle>

天竺沙門闍那多迦譯
爾時十六國大阿羅漢於毗子祁音樂樹下聽佛說
因果識見悟本成佛大法罷𢿨之後懽喜而回心性
頓了咸證佛果時諸大阿羅漢悉會於崛陀山中積
寶臺上有比丘僧摩拏羅多等一百五十人聞是諸
羅漢聽佛說因果識見悟本成佛大法已回乃集於
臺下圍遶恭敬[虔-文+ㄆ]懇作禮而白諸大羅漢我等累劫
修行專持戒定未曾見佛得聞正法我等聞諸聖眾
聽佛說因果識見悟本成佛大法而回伏願諸聖大
慈哀愍為我等傳說令得正果爾時諾矩羅尊者言
汝等初入聖流未離生死雖有善果而皆執著以至
未悟見佛艱難吾等見因果識見成佛大法已各省
悟證果菩提時摩拏羅多復白諸尊者何名因果識
見尊者言因者因緣果者果報識者識自本心見者
見其本性若因緣有善果報有福則自識其本心見
其本性使萬法不生當得成佛摩拏羅多復白尊者
因緣果報善惡輕重惟願宣說尊者言汝等諦聽為
汝說之夫人發善言者不如發善心發善心者不如
行善事所以者何發善言者於福有因發善心者於
福有基行善事者於福有報是故發惡言者輕於發
惡心發惡心者輕於行惡事所以者何發惡言者於
罪有因發惡心者於罪有基行惡事者於罪有報是
以果報相對有若影響有若權衡而不差毫釐摩拏
羅多等聞尊者所說齊心[虔-文+ㄆ]敬再三啟告願聞大法
<pb n="34"/>
度脫未悟尊者言以是因緣得至於此時十六大阿
羅漢各各會念為摩拏羅多等傳因果識見悟本成
佛大法而各課七頌共一百一十二頌。
<other>第一䟦羅駄闍尊者</other>
 因緣善惡理分明  果報陰功若秤平 
 垂此百篇因果頌  說言性法惠眾生 
 斷盡欲界更不還  一靈飛上四禪天 
 永除煩惱離生死  方得那含道果全 
 漸法頓法非兩種  成道之時理一同 
 鈍利疾遲由所見  各於本性現神通 
 孝盡於家忠盡國  治家治國法皆通 
 未知性命歸何處  須向如來問苦空 
 世間秤尺并升斗  解使汝心起不平 
 但看此般圖利者  幾人待得白頭生 
 身是僧兮心是僧  身心了了是真僧 
 世緣不染無煩惱  更有何人得似僧 
 賜汝法印定一心  賜汝法權擒六賊 
 心定賊滅真性明  使汝法身常自得 
<other>第二迦諾迦伐蹉尊者</other>
 佛道無私啟萬門  含生之類性皆存 
 汝得一念生清淨  天上人間見世尊 
 二百五十戒行清  四真善道鎮常行 
 六通自受人天福  此是阿羅聖果因 
 性如秋月照羣方  欲是浮雲苦蔽藏 
 慧是猛風吹却後  清天自見一輪光 
 急急修行急急修  年光七十去如流 
 汝能理性除諸惡  不獨披緇與剃頭 
 一百二十滅二十  一百又減三十年 
 劫數漸滿人漸促  即今七十亦為難 
 徒將禪理論縱橫  口解高談不解行 
 無法可說方是道  善根非自說中生 
 賜汝法門開諸昧  賜汝法路通諸迷 
 昧釋明通心了了  使汝法身無所疑 
<other>第三諾迦䟦釐駄尊者</other>
 汝得為人存佛性  皆從外物轉如輪 
 汝能轉物持真性  便是如來證覺身 
 內無所得外無求  清淨心源萬行周 
 愛慾不生煩惱斷  世尊妙旨在勤修 
 終日供養求福田  不求出離生死源 
 却將福德為功德  作福無由見性根 
 富貴貧窮各有由  宿緣分定莫剛求 
 不曾下得春時種  空守荒田望有秋 
 疾病官刑與死亡  孤窮貧蹙正荒忙 
 汝能方便施恩慧  何異修齋與道場 
 得到七十百有一  造成罪業無邊際 
 不向善果早回心  改頭換面何時離 
 賜汝法船渡苦海  賜汝法風蕩業塵 
 海渡塵清到彼岸  使汝法身悟至真 
<other>第四蘇頻陀尊者</other>
 舌身嗅視意兼聰  六賊猖狂亂性宗 
 汝守戒持并定慧  用茲三法滅諸兇 
 空中之有無形性  忽然配在有形軀 
 便任有形生妄想  不尋元性是癡愚 
 藕根種在淤泥下  稟氣乘時暗吐芽 
 漸引莖條離水面  眾人方得見蓮華 
 福自善生無別路  禍因惡積理自然 
 明明果報無差忒  爭奈愚迷不自悛 
 命終之際苦千般  冤對勾牽去又還 
 若向世緣無罣礙  便如彈指捨人間 
 福勢在時人競親  福勢去後人競惡 
 汝當有福有勢時  修取前程好岐路 
 賜汝法香除其穢  賜汝法座定其性 
 穢除性定自圓明  使汝法身長清淨 
<pb n="35"/>
<other>第五諾矩羅尊者</other>
 隨處出生皆是道  當時滅盡却歸空 
 都無罣礙心清淨  頓覺圓明處處通 
 內見自性殊不動  外觀諸境亦如無 
 內心外物皆無著  頓悟真如自此初 
 定是月兮慧是光  月光體用萬邪藏 
 性中見佛無求外  歸命時時爇信香 
 日月山川皆有盡  有形有滅理皆常 
 菩提道路人行少  不悟年華若電光 
 天時地利生衣食  資育眾生萬事周 
 不起善心多枉費  輪回六道報無休 
 汝思已往平生事  富貴榮華一夢中 
 不悟死生為大事  汝身有限事無窮 
 賜汝法輪轉三毒  賜汝法慧淨百垢 
 毒消垢盡自隱安  使汝法身道成就 
<other>第六䟦陀羅尊者</other>
 自本愛慾為根蔕  煩惱隨身自此來 
 却向愛慾能斷絕  自然煩惱不輪回 
 常將智慧照其性  不起諸般惡業心 
 縱發善心還不著  菩提妙果自然深 
 菩提般若真智慧  世人本性自有之 
 心迷不悟如來意  身外求時沒了期 
 不結良因與善緣  苦貪名利日憂煎 
 豈知住世金銀寶  借汝閑看七十年 
 世人但怨飢寒苦  此種皆因枉費生 
 若是守中常節儉  自然衣食得豐盈 
 汝心臥想居榮富  妓樂珠金想有餘 
 任意想歡從所欲  人生一世亦何殊 
 賜汝法扇驅邪妄  賜汝法珠戒貪欲 
 貪妄不起諸根淨  使汝法身常自足 
<other>第七迦哩尊者</other>
 身三口四意兼三  十惡隨身汝莫躭 
 若向此中還不悟  汝於性法更何堪 
 一切塵勞諸妄想  自於本性不能侵 
 上人無我無邪見  生滅根源總在心 
 外迷著相內迷空  閉塞諸門路不通 
 於相離相方是相  於空離空即是空 
 愛慾牽纏沒了期  日生煩惱鎮相隨 
 官中囹圄猶存赦  家業拘囚沒赦時 
 蟲鳥乘春卵育時  毀佗巢穴取佗兒 
 有情愛育皆無異  生死成冤必報之 
 所欲常教離眼前  六根不被業緣牽 
 漸持漸戒成真性  對境無心始道全 
 賜汝法秤平嗔垢  賜汝法鐘警癡聾 
 嗔息癡悟諸善生  使汝法身樂無窮 
<other>第八弗多羅尊者</other>
 心是佛兮佛是心  存心心外佛難尋 
 還知善惡皆心造  得見如來理甚深 
 人生本性皆清淨  萬法皆存自性生 
 心性相符無所動  皎然內外自分明 
 識自本心生自性  不生不滅都無競 
 一切時中萬物通  如如不動常清淨 
 今生有福居榮富  宿有因緣理不差 
 更向福中資福地  生生福報自無涯 
 彈丸手弩與粘糍  物外無辜被殺之 
 一命一冤皆有報  暗中冤對自相隨 
 定心靜觀諸法性  更無二相皆一定 
 有若仰然太虗空  上下無礙咸清淨 
 賜汝法杵擊羣魔  賜汝法雲蔽諸愛 
 魔降愛斷色身空  使汝法身無罣礙 
<other>第九戍博迦尊者</other>
 汝因破暗待天明  明滅之時暗又生 
 欲得常明除暗障  但持慧炬鎮常行 
<pb n="36"/>
 汝悟色身無住宅  須明本性定歸依 
 一燈破却千年暗  照見堂廚總是非 
 一化化生天上樂  一化化生地獄苦 
 二化皆自性中生  汝化欲歸何處去 
 莫把含生性命輕  好生惡殺物之情 
 汝貪百味腥膻饌  汝聽羣生就殺聲 
 父母屍靈居淺土  速須安葬莫因循 
 此疑未了求諸善  不免陰司作罪人 
 身自無相而受生  心因有境而生滅 
 若無前境心自無  心性了了佛何別 
 賜汝法几離色相  賜汝法劒定怖畏 
 相離怖滅見本宗  使汝法身無有二 
<other>第十半諾迦尊者</other>
 心為明鏡慾為塵  塵厚明藏見沒因 
 漸去漸磨浮垢盡  自然通照往來人 
 心念菩提口說空  對持善惡自為通 
 皆因色相成迷著  萬劫無由見性宗 
 地水火風化此身  身滅四大各歸真 
 諸魔六賊皆消散  苦樂前程秪主人 
 鰥寡孤獨此四民  困窮無苦在飢貧 
 汝能濟慧加存䘏  最向菩提是善根 
 不懷讎怨與無明  忍辱持心萬事平 
 彼以惡來還以善  深明三昧號無諍 
 廣開心量無邊際  世界山河盡總容 
 無是無非無所著  常令心等太虗空 
 賜汝法橋濟阻厄  賜汝法綬解讎冤 
 厄度冤消無所繫  使汝法身歸自然 
<other>第十一羅怙羅尊者</other>
 六賊清淨無煩惱  煩惱無時慧自明 
 照見萬緣皆外物  一如天理秪空清 
 空心靜坐不為空  道是無空又不空 
 有若虗空包萬象  此空方始是空空 
 善惡之終如積水  資流資露漸成深 
 善深自獲無量福  惡積如何免禍侵 
 見人患難當危困  方便陰功與救之 
 因果之中為第一  福緣證果佛菩提 
 自生至老老至病  自病至死苦難量 
 不能漸悟輪回理  生死無由脫禍殃 
 汝心向佛佛自見  汝心背佛佛自無 
 見佛自然諸善生  背佛自然諸惡趨 
 賜汝法杖悔前過  賜汝法文懺前惡 
 過省惡悛自泰然  使汝法身無所著 
<other>第十二那伽犀那尊者</other>
 境若勝識諸善根  識能勝境萬緣通 
 內緣外境皆無著  只此為空更沒空 
 性定心定身自定  脫去之時無所競 
 從來去止是尋常  祖祖相傳悉歸命 
 前世今生有宿冤  重須功德汝須還 
 從來債負都還了  交割分明離世間 
 汝向如來求證果  須憑三寶善緣增 
 能於父母行純孝  何異看經與飯僧 
 汝貪飲宴號為歡  水陸眾生殺幾般 
 百品葷膻猶恨少  試將物命算來看 
 欲求諸佛修真性  先向諸緣起善心 
 漸覺性明諸境滅  汝於佛性自然深 
 吾今賜汝諸法物  汝持此物斷邪魔 
 邪滅魔除當見性  自然功德滿恒河 
<other>第十三因揭陀尊者</other>
 性與心符邪不入  志將道合識皆明 
 六塵五欲咸相離  證果菩提自此成 
 一壺甘露灌心田  業火成頓豁然 
 忽向淨中逢本性  相將飛上率陀天 
 不殺不盜不行邪  身之三善福之涯 
<pb n="37"/>
 心源澄澈諸根淨  豈在尋山與出家 
 彼以害汝汝須報  一往一來事有因 
 汝若靜心能不動  彼全罪業汝全真 
 普施善利救羣生  廣大慈悲一等平 
 布施周圓無住相  至哉菩薩道常行 
 汝貪名利事無根  夢幻驅驅有限身 
 不解抽頭求出路  空躭罪業作埃塵 
 賜汝法水滅業火  賜汝法雨生善根 
 火滅善生心境淨  使汝法身見世尊 
<other>第十四伐那婆斯尊者</other>
 去盡塵埃洗盡瑕  晈如明月照天涯 
 諸邪不動無形相  此去如來路不遐 
 摩訶般若波羅蜜  理性理心為第一 
 無住無去亦無來  三世諸佛自此出 
 未來之事思難及  已往之事不足道 
 秪據眼前為見在  自然煩惱不相隨 
 殺生欠負兩般事  罪業之中第一深 
 施惠放生還却債  可於三惡免漂沈 
 勿捨小善而不作  積之自與福為彊 
 莫將小惡為無事  小惡增來作大殃 
 修得人天道果成  天華天樂自來迎 
 迎皈兜率陀天上  彌勒當來說上生 
 賜汝法燈破諸暗  賜汝法鏡照諸罪 
 暗消罪滅豁然明  使汝法身常自在 
<other>第十五阿氏多尊者</other>
 萬行周通能覺性  驅除煩惱更勤修 
 七生七死方成道  初等陀洹入聖流 
 前念未悟成罪業  後念善悟諸罪滅 
 今念念念在空空  皎然智慧如明月 
 萬緣善果無如孝  罪業之中不孝深 
 若向此中明善惡  自然暗合覺皇心 
 漸逢鷰⿱少隹并龜鼈  莫惜資金買放之 
 償却今生飡過死  免教冤債暗相隨 
 堅持行戒除諸惡  身在家中心是僧 
 何必出家方見道  中心了了悟三乘 
 自然音樂樂無涯  七寶樓臺麗日霞 
 上妙眾香常不散  繽紛雲裏雨天華 
 賜汝法刀斷煩惱  賜汝法鑰開囚鏁 
 煩惱不生枷杻解  使汝法身成證果 
<other>第十六注荼半託迦尊者</other>
 功行將成尚往還  一生天上一人間 
 方能證得阿羅位  此號陀含度上關 
 多將布施為功德  見性為功德是平 
 外事善因為住相  此名福德甚分明 
 萬事因緣有對持  死生榮辱分皆知 
 心田自廣無憂惱  湯火兵刀不畏之 
 己欲萬端求利路  暗施機穽陷他人 
 汝看此等稱能者  果報何人到子孫 
 心不離家身出家  不除諸惡掛袈裟 
 此般罪障恒河等  三惡塗中莫怨嗟 
 種種善緣深譬喻  廣施言教破迷昏 
 眾生諦聽咸皈信  的的如來不妄言 
 賜汝法鋤去惡根  賜汝法田長善苗 
 惡盡善成功德就  使汝法身自逍遙 
如是十六大阿羅漢為摩拏羅多頌佛因果識見悟
本成佛大法既畢復言吾等所頌者皆世尊金口叮
嚀開悟眾聖令得證果成佛之言吾今記而頌之垂
緣後覺汝當以因果識見頌為名吾復為世間眾生
背善向惡多所迷著吾垂此真頌當於末劫流在人
間汝等恭敬奉持度脫眾生令免離生死之苦廣為
說言警悟後學俾諸善識見此妙言咸得證果時摩
拏羅多聞是十六國大阿羅漢教頌覺悟頓釋迷著
心性了了恭敬奉信久久作禮而退。
<pb n="38"/>

<other>十六大阿羅漢因果識見頌卷終</other>

<ps>No. 207-B
 十六大阿羅漢聖蹟附（詳于法住記）</ps>

梵語阿羅漢華言無學謂其生死已盡無法可
學又云無生謂其斷見思惑盡無復三界受生
又云應供謂其應受人天供養又云殺賊謂其
能殺煩惱之賊以其皆具三明六通無量功德
故稱為大此阿羅漢承佛敕故以神通力延自
壽量住於世間守護正法至今猶未入滅若遇
世間設大施無遮會時即同諸眷屬蔽隱聖儀
同於凡流密受供養令施者得勝果報饒益有
情是為十六大阿羅漢也（三明者天眼明宿命明漏盡明也六通者
天眼通天耳通宿命通他心通神足通漏盡通也）。
一者賓度羅䟦囉惰尊者梵語賓度羅華言不動
字也梵語䟦囉惰闍華言捷疾姓也此尊者與千
阿羅漢多分住在西瞿耶尼洲（梵語瞿耶尼華言牛貨）。
二迦諾迦伐蹉尊者梵語迦諾迦伐蹉（無翻）此尊者
與五百阿羅漢多分住在北方迦濕彌羅國。
三迦諾迦䟦釐惰闍尊者梵語迦諾迦䟦釐惰闍
（無翻）此尊者與六百阿羅漢多分住在東勝身洲。
四蘇頻陀尊者梵語蘇頻陀（無翻）此尊者與七百阿
羅漢多分住在北俱盧洲。
五諾詎羅尊者梵語諾詎羅華言鼠狼山此尊者
與八百阿羅漢多分住在南贍部洲（梵語贍部亦云閻浮提華言勝金洲）。
六䟦陀羅尊者梵語䟦陀羅華言好賢此尊者與
九百阿羅漢多分住在躭沒羅洲。
七迦哩迦尊者梵語迦哩迦（無翻）此尊者與千阿羅
漢多分住在僧伽荼洲。
八伐闍羅弗多羅尊者梵語伐闍羅弗多羅（無翻）此
尊者與一千一百阿羅漢多分住在鉢剌拏洲。
九戍博迦尊者梵語戍博迦（無翻）此尊者與九百阿
羅漢多分住在香醉山中。
十半托迦尊者梵語半托迦（無翻）此尊者與一千三
百阿羅漢多分住在三十三天（三十三天即忉利天也）。
十一囉怙羅尊者梵語羅怙羅華言執日此尊者
與一千一百阿羅漢多分住在畢利颺瞿洲。
十二那伽犀那尊者梵語那伽犀那（無翻）此尊者與
一千二百阿羅漢多分住在半度波山。
十三因揭陀尊者梵語因揭陀（無翻）此尊者與一千
三百阿羅漢多分住在廣脅山中。
十四伐那婆斯尊者梵語伐那婆斯（無翻）此尊者與
一千四百阿羅漢多分住在可住山中。
十五阿氏多尊者梵語阿氏多（無翻）此尊者與一千
五百阿羅漢多分住在鷲峯山中。
十六注荼半托迦尊者梵語注荼半托迦（無翻）此尊
者與一千六百阿羅漢多分住在持軸山中。

</file>